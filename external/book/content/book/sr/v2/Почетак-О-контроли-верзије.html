---
### DO NOT EDIT! Generated by script/update-book2.rb
category: book
section: documentation
subsection: book
sidebar: book
book:
  language_code: sr
  chapter:
    title: Почетак
    number: 1
  section:
    title: О контроли верзије
    number: 1
    cs_number: '1.1'
    previous: book/sr/v2/Почетак-О-контроли-верзије
    next: book/sr/v2/Почетак-Кратка-историја-програма-Гит
title: Git - О контроли верзије
url: "/book/sr/v2/Почетак-О-контроли-верзије.html"
---
<p>Ово поглавље ће се бавити неким основним стварима о програму Гит.
Почећемо уз кратка објашњења о томе како раде алати за контролу верзије, а онда ћемо прећи на то како подесити програм Гит да ради на систему који користите и на крају ћемо све то уклопити тако да можете почети са радом.
На крају поглавља требало би да разумете зашто постоји програм Гит, зашто би требало да га користите и бићете спремни да све то спроведете у дело.</p>
<h2 id="_о_контроли_верзије">О контроли верзије</h2>
<div class="paragraph">
<p>
Шта је то „контрола верзије”, и зашто би вас то занимало?
Контрола верзије је систем који памти промене фајла или скупа фајлова настале током времена и који вам омогућава да се касније вратите на одређене верзије.
Као примере у овој књизи користићете изворни кôд софтвера као фајлове над којима се примењује контрола верзије, али у стварности овакав приступ би радио са скоро сваком врстом фајлова на рачунару.</p>
</div>
<div class="paragraph">
<p>Ако сте графички или веб дизајнер и желите да сачувате сваку верзију слике или макете (што је добра пракса), врло је мудра идеја користити систем за контролу верзије <em>(Version Control System,</em> VCS).
Дозвољава вам да вратите фајлове на пређашње стање, да вратите читав пројекат на пређашње стање, да поредите измене током времена, да видите ко је последњи изменио нешто што би могло да буде узрок проблема који је настао, ко је објавио да постоји неки проблем и када, и још много тога.
У општем случају, употреба VCS система подразумева и то да ако нешто забрљате или изгубите фајлове, лако можете да их повратите.
Штавише, све ово добијате уз веома мало муке.</p>
</div>
<div class="sect3">
<h3 id="_локални_системи_за_контролу_верзије">Локални системи за контролу верзије</h3>
<div class="paragraph">
<p>
Метода за контролу верзија коју већина људи бира јесте копирање фајлова у други директоријум (они мудрији би могли да га рецимо обележе датумом).
Овај приступ је веома чест јер је доста једноставан, али је истовремено јако подложан грешкама.
Лако је заборавити у ком директоријуму се налазите, па да случајно упишете нешто у погрешан фајл или копирате преко фајлова које сте намеравали да сачувате.</p>
</div>
<div class="paragraph">
<p>Да би се изборили са овим проблемом, програмери су одавно развили локалне VCS системе који су имали једноставну базу података у којој су се чувале све промене одређених фајлова.</p>
</div>
<div class="imageblock">
<div class="content">
<img src="{{< relurl "book/sr/v2/images/local.png" >}}" alt="Дијаграм локалне контроле верзије">
</div>
<div class="title">Слика 1. Локална контрола верзије</div>
</div>
<div class="paragraph">
<p>Један од популарнијих алата за VCS био је систем под именом <em>RCS,</em> који се и данас испоручује уз многе рачунаре.
<a href="https://www.gnu.org/software/rcs/"><em>RCS</em></a> ради тако што у посебном формату на диску чува скуп закрпи <em>(patch set,</em> односно разлике између фајлова); онда се проласком кроз све закрпе може поново добити изглед фајла у било ком временском тренутку.</p>
</div>
</div>
<div class="sect3">
<h3 id="_централизовани_системи_за_контролу_верзије">Централизовани системи за контролу верзије</h3>
<div class="paragraph">
<p>
Следећи велики проблем на који људи наилазе је потреба за сарадњом са програмерима на другим системима.
Да би се изборили са овим проблемом, развијени су централизовани системи за контролу верзије (CVCS).
Ови системи, као што су <em>CVS, Subversion</em> и <em>Perforce</em> имају један сервер који садржи све верзионисане фајлове, и одређени број клијената који преузимају фајлове са тог централног места. 
Током много година, ово је био стандардни начин за реализацију контроле верзије.</p>
</div>
<div class="imageblock">
<div class="content">
<img src="{{< relurl "book/sr/v2/images/centralized.png" >}}" alt="Дијаграм централизоване контроле верзије">
</div>
<div class="title">Слика 2. Централизована контрола верзије</div>
</div>
<div class="paragraph">
<p>Оваква поставка нуди многе предности, поготово над локалним VCS системима.
На пример, сви до неке границе знају шта остали раде на пројекту.
Администратори имају детаљну контролу над тиме ко шта може да уради и много је лакше да се администрира CVCS систем него борити се са локалним базама података сваког клијента.</p>
</div>
<div class="paragraph">
<p>Међутим, оваква поставка има и неке озбиљне недостатке.
Најочигледнији је јединствена тачка квара коју представља овако централизовани сервер.
Ако сервер буде у квару на сат времена, ниједна особа не може да ради на пројекту, нити да чува верзионисане промене онога што тренутно ради.
Ако се хард диск на коме се налази централизована база података оштети, губи се апсолутно све — читава историја пројекта осим оних тренутних верзија које људи имају на локалним машинама.
Локални VCS системи имају исти овај проблем — кад год се читава историја пројекта налази на једном месту, постоји ризик да се изгуби све.</p>
</div>
</div>
<div class="sect3">
<h3 id="_дистрибуирани_системи_за_контролу_верзије">Дистрибуирани системи за контролу верзије</h3>
<div class="paragraph">
<p>
Овде долазе на ред дистрибуирани системи за контролу верзије (DVCS).
Код DVCS система (као што су <em>Git, Mercurial, Bazaar</em> или <em>Darcs),</em> клијенти не преузимају само тренутан изглед фајлова, већ потпуно пресликавају цео репозиторијум.
Тако, ако неки од сервера престане са радом, а ови системи су се повезали помоћу њега, сваки од клијентових репозиторијума може да се ископира назад на сервер да би се он обновио.
Сваки клон је буквално потпуна резервна копија свих података.</p>
</div>
<div class="imageblock">
<div class="content">
<img src="{{< relurl "book/sr/v2/images/distributed.png" >}}" alt="Дијаграм дистрибуиране контроле верзије">
</div>
<div class="title">Слика 3. Дистрибуирана контрола верзија</div>
</div>
<div class="paragraph">
<p>Штавише, многи од ових система се прилично добро носе са више репозиторијума на даљину са којима могу да раде, тако да можете сарађивати са различитим групама људи на различите начине истовремено у истом пројекту.
Ово вам омогућава да подесите неколико типова токова рада који нису могући у централизованом систему, као што су хијерархијски модели.</p>
</div>
</div>
<div id="nav"><a href="{{< previous-section >}}">prev</a> | <a href="{{< next-section >}}">next</a></div>