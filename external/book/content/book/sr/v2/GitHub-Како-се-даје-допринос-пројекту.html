---
### DO NOT EDIT! Generated by script/update-book2.rb
category: book
section: documentation
subsection: book
sidebar: book
book:
  language_code: sr
  chapter:
    title: GitHub
    number: 6
  section:
    title: Како се даје допринос пројекту
    number: 2
    cs_number: '6.2'
    previous: book/sr/v2/GitHub-Отварање-налога-и-подешавања
    next: book/sr/v2/GitHub-Одржавање-пројекта
title: Git - Како се даје допринос пројекту
url: "/book/sr/v2/GitHub-Како-се-даје-допринос-пројекту.html"
---
<h2 id="_како_се_даје_допринос_пројекту">Како се даје допринос пројекту</h2>
<div class="paragraph">
<p>Сада када вам је налог подешен, хајде да прођемо кроз неке детаље који би вам могли бити од користи када желите да дате допринос постојећем пројекту.</p>
</div>
<div class="sect3">
<h3 id="_рачвање_пројеката">Рачвање пројеката</h3>
<div class="paragraph">
<p>
Ако желите да дате допринос постојећем пројекту за који немате дозволу гурања промена, можете да га „рачвате” <em>(fork)</em>.
GitHub ће направити копију пројекта која је потпуно ваша; пројекат сада живи у вашем простору имена и можете да гурате на њега.</p>
</div>
<div class="admonitionblock note">
<table>
<tr>
<td class="icon">
<div class="title">Белешка</div>
</td>
<td class="content">
<div class="paragraph">
<p>Историјски, термин „fork” је имао помало негативну конотацију јер је описивао ситуацију када неко поведе пројекат отвореног кода у другом правцу, неретко стварајући супарнички пројекат и подели сараднике.
У сервису GitHub, „fork” је једноставно исти пројекат у вашем простору имена, што вам дозвољава да јавно правите промене пројекта као начин да се допринос даје још отвореније.</p>
</div>
</td>
</tr>
</table>
</div>
<div class="paragraph">
<p>На овај начин пројекти не морају да брину о додавању корисника као сарадника да би им дали дозволу за гурање промена.
Људи могу да рачвају пројекат, гурају на рачву и дају свој допринос својих промена назад оригиналном репозиторијуму тако што ће креирати нешто што се зове захтев за повлачење <em>(Pull Request)</em>, што ћемо описати касније.
Ово отвара тему за дискусију са прегледом кода, па онда власник или особа која даје допринос могу да разговарају о промени све док власник не буде задовољан; након тога власник може да споји промене.</p>
</div>
<div class="paragraph">
<p>Да бисте рачвали пројекат, посетите страницу пројекта и кликните на дугме <em>„Fork”</em> у горњем десном углу странице.</p>
</div>
<div class="imageblock">
<div class="content">
<img src="{{< relurl "book/sr/v2/images/forkbutton.png" >}}" alt="_„Fork”_ дугме">
</div>
<div class="title">Слика 88. <em>„Fork”</em> дугме</div>
</div>
<div class="paragraph">
<p>Након неколико секунди, бићете одведени на страницу свог новог пројекта, са својом сопственом копијом кода по којој можете да пишете.</p>
</div>
</div>
<div class="sect3">
<h3 id="ch06-github_flow">GitHub процес рада</h3>
<div class="paragraph">
<p>
GitHub је дизајниран према одређеном процесу рада за сарадњу који је фокусиран на захтеве за повлачење.
Овај начин рада функционише било да сарађујете са добро увезаним тимом на једном дељеном репозиторијуму, или са глобално дистрибуираном компанијом или мрежом странаца који дају допринос пројекту преко бројних рачви.
Базира се на <a href="{{< relurl "book/sr/v2/ch00/_topic_branch" >}}">Тематске гране</a> процесу рада који смо описали у <a href="{{< relurl "book/sr/v2/ch00/ch03-git-branching" >}}">Гранање у програму Гит</a>.</p>
</div>
<div class="paragraph">
<p>Ево како ради у општем случају:</p>
</div>
<div class="olist arabic">
<ol class="arabic">
<li>
<p>Рачвате пројекат.</p>
</li>
<li>
<p>Направите тематску грану из <code>master</code>.</p>
</li>
<li>
<p>Направите неке комитове да побољшате пројекат.</p>
</li>
<li>
<p>Гурнете ову грану на свој GitHub пројекат.</p>
</li>
<li>
<p>Отворите захтев за повлачење на GitHub сервису.</p>
</li>
<li>
<p>Дискутујете и можда наставите да комитујете.</p>
</li>
<li>
<p>Власник пројекта споји или затвори захтев за повлачење.</p>
</li>
<li>
<p>Синхронизујете ажурирану мастер грану назад у своју рачву.</p>
</li>
</ol>
</div>
<div class="paragraph">
<p>У основи, ово је процес рада са руководиоцем интеграције који смо описали у <a href="{{< relurl "book/sr/v2/ch00/_integration_manager" >}}">Процес рада са руководиоцем интеграције</a>, али уместо да се користе имејлови за комуникацију и преглед промена, тимови користе GitHub веб алате.</p>
</div>
<div class="paragraph">
<p>Хајде да прођемо кроз пример предлагања промена пројекту отвореног кода који је хостован на GitHub сервису користећи овај процес рада.</p>
</div>
<div class="admonitionblock tip">
<table>
<tr>
<td class="icon">
<div class="title">Савет</div>
</td>
<td class="content">
<div class="paragraph">
<p>Уместо GitHub веб интерфејса, за већину ствари можете да користите званични <strong>GitHub CLI</strong> алат.
Алат може да се користи на Виндоус, МекОС и Линукс системима.
Посетите <a href="https://cli.github.com/">GitHub CLI почетну страницу</a> за инструкције инсталације и упутство за коришћење.</p>
</div>
</td>
</tr>
</table>
</div>
<div class="sect4">
<h4 id="_како_се_прави_захтев_за_повлачење">Како се прави захтев за повлачење</h4>
<div class="paragraph">
<p>Тони тражи кôд који хоће да извршава на свом Ардуино програмабилном микроконтролеру и нашао је одличан фајл програма на сервису GitHub на адреси <a href="https://github.com/schacon/blink" class="bare">https://github.com/schacon/blink</a>.</p>
</div>
<div class="imageblock">
<div class="content">
<img src="{{< relurl "book/sr/v2/images/blink-01-start.png" >}}" alt="Пројекат коме желимо да дамо допринос">
</div>
<div class="title">Слика 89. Пројекат коме желимо да дамо допринос</div>
</div>
<div class="paragraph">
<p>Једини проблем је што је брзина трептања сувише велика.
Мислимо да би било много боље да се код сваке промене стања чека три секунде уместо једне.
Зато хајде да унапредимо програм и да га пошаљемо назад на пројекат као предложену промену.</p>
</div>
<div class="paragraph">
<p>Најпре кликнемо на дугме <em>’Fork’</em> које смо раније поменули да добијемо своју личну копију пројекта.
Овде је наше корисничко име „tonychacon” тако да је наша копија овог пројекта на адреси <code><a href="https://github.com/tonychacon/blink" class="bare">https://github.com/tonychacon/blink</a></code> и ту можемо да је уређујемо.
Клонираћемо пројекат локално, направити тематску грану, променити кôд и коначно гурнути те промене назад на GitHub.</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git clone https://github.com/tonychacon/blink <b class="conum">(1)</b>
Cloning into 'blink'...

$ cd blink
$ git checkout -b slow-blink <b class="conum">(2)</b>
Switched to a new branch 'slow-blink'

$ sed -i '' 's/1000/3000/' blink.ino (macOS) <b class="conum">(3)</b>
# If you're on a Linux system, do this instead:
# $ sed -i 's/1000/3000/' blink.ino <b class="conum">(3)</b>

$ git diff --word-diff <b class="conum">(4)</b>
diff --git a/blink.ino b/blink.ino
index 15b9911..a6cc5a5 100644
--- a/blink.ino
+++ b/blink.ino
@@ -18,7 +18,7 @@ void setup() {
// the loop routine runs over and over again forever:
void loop() {
  digitalWrite(led, HIGH);   // turn the LED on (HIGH is the voltage level)
  [-delay(1000);-]{+delay(3000);+}               // wait for a second
  digitalWrite(led, LOW);    // turn the LED off by making the voltage LOW
  [-delay(1000);-]{+delay(3000);+}               // wait for a second
}

$ git commit -a -m 'Change delay to 3 seconds' <b class="conum">(5)</b>
[slow-blink 5ca509d] Change delay to 3 seconds
 1 file changed, 2 insertions(+), 2 deletions(-)

$ git push origin slow-blink <b class="conum">(6)</b>
Username for 'https://github.com': tonychacon
Password for 'https://tonychacon@github.com':
Counting objects: 5, done.
Delta compression using up to 8 threads.
Compressing objects: 100% (3/3), done.
Writing objects: 100% (3/3), 340 bytes | 0 bytes/s, done.
Total 3 (delta 1), reused 0 (delta 0)
To https://github.com/tonychacon/blink
 * [new branch]      slow-blink -&gt; slow-blink</code></pre>
</div>
</div>
<div class="colist arabic">
<ol>
<li>
<p>Клонирамо нашу рачву пројекта локално.</p>
</li>
<li>
<p>Направимо описну тематску грану.</p>
</li>
<li>
<p>Изменимо кôд.</p>
</li>
<li>
<p>Проверимо да ли је промена добра.</p>
</li>
<li>
<p>Комитујемо промену на тематску грану.</p>
</li>
<li>
<p>Гурнемо нову тематску грану назад на нашу GitHub рачву.</p>
</li>
</ol>
</div>
<div class="paragraph">
<p>Ако се сада вратимо на нашу GitHub рачву, видећемо да је GitHub приметио да смо гурнули нову тематску грану и приказује нам велико зелено дугме да одјавимо промене и отворимо захтев за повлачење ка првобитном пројекту.</p>
</div>
<div class="paragraph">
<p>Други начин је да одете на страницу <em>„Branches”</em> на <code>https://github.com/&lt;корисник&gt;/&lt;пројекат&gt;/branches</code> да лоцирате своју грану и отворите нов захтев за повлачење одатле.</p>
</div>
<div class="imageblock">
<div class="content">
<img src="{{< relurl "book/sr/v2/images/blink-02-pr.png" >}}" alt="Дугме _Pull Request_">
</div>
<div class="title">Слика 90. Дугме <em>Pull Request</em>
</div>
</div>
<div class="paragraph">
<p>
Ако кликнемо на то зелено дугме, видећемо екран који нас пита да нашем захтеву за повлачење дамо наслов и опис.
Скоро увек вреди потрудити се мало за ово, пошто добар опис помаже власнику првобитног пројекта да схвати шта желите да урадите, да ли су ваше предложене промене исправне и да ли ће прихватање промена побољшати првобитни пројекат.</p>
</div>
<div class="paragraph">
<p>Можемо да видимо и листу комитова на нашој тематској грани који су „испред” <code>master</code> гране (у овом случају, само један) и уједињену разлику свих промена које ће бити направљене ако власник пројекта одлучи да споји ову грану.</p>
</div>
<div class="imageblock">
<div class="content">
<img src="{{< relurl "book/sr/v2/images/blink-03-pull-request-open.png" >}}" alt="Страница за прављење захтева за повлачење">
</div>
<div class="title">Слика 91. Страница за прављење захтева за повлачење</div>
</div>
<div class="paragraph">
<p>Када на овом екрану кликнете на дугме <em>’Create pull request’</em>, власник пројекта који сте рачвали ће добити обавештење да неко предлаже промену и добиће линк до странице која има све информације у вези тога.</p>
</div>
<div class="admonitionblock note">
<table>
<tr>
<td class="icon">
<div class="title">Белешка</div>
</td>
<td class="content">
<div class="paragraph">
<p>Мада се захтеви за повлачење најчешће користе за јавне пројекте као што је овај када сарадник има комплетну промену која је спремна да се примени, користе се често и код интерних пројекта <em>на почетку</em> циклуса развоја.
Пошто можете да наставите да гурате на тематске гране чак и <strong>након</strong> што се отвори захтев за повлачење, он се често отвара рано и користи се као начин за тимску итерацију над радом у контексту, уместо да се отвори на самом крају процеса.</p>
</div>
</td>
</tr>
</table>
</div>
</div>
<div class="sect4">
<h4 id="_итерација_над_захтевом_за_повлачење">Итерација над захтевом за повлачење</h4>
<div class="paragraph">
<p>Сада власник пројекта може да погледа предложену промену и да је споји, да је одбије, или да је коментарише.
Рецимо да му се допада идеја, али му се више свиђа да светло буде искључено мало дуже него што је укључено.</p>
</div>
<div class="paragraph">
<p>Овакав разговор би се обављао имејловима у процесима рада који су представљени у <a href="{{< relurl "book/sr/v2/ch00/ch05-distributed-git" >}}">Дистрибуирани Гит</a>, али се на GitHub сервису ово дешава онлајн.
Власник пројекта може да прегледа уједињену разлику и остави коментар кликом на било коју линију.</p>
</div>
<div class="imageblock">
<div class="content">
<img src="{{< relurl "book/sr/v2/images/blink-04-pr-comment.png" >}}" alt="Коментарисање одређене линије кода у захтеву за повлачење">
</div>
<div class="title">Слика 92. Коментарисање одређене линије кода у захтеву за повлачење</div>
</div>
<div class="paragraph">
<p>Када одржавалац направи овај коментар, особа која је отворила захтев за повлачење (заправо, свако ко прати репозиторијум) добиће обавештење.
Касније ћемо показати како променити ова подешавања, али ако су му била укључена имејл обавештења, Тони ће добити овакав имејл:</p>
</div>
<div id="_email_notification" class="imageblock">
<div class="content">
<img src="{{< relurl "book/sr/v2/images/blink-04-email.png" >}}" alt="Коментари послати као имејл обавештења">
</div>
<div class="title">Слика 93. Коментари послати као имејл обавештења</div>
</div>
<div class="paragraph">
<p>Свако може да остави опште коментаре на захтев за повлачење.
У <a href="{{< relurl "book/sr/v2/ch00/_pr_discussion" >}}">Страница за дискусију захтева за повлачење</a> видимо пример где власник пројекта коментарише линију кода, а онда оставља општи коментар у одељку за дискусију.
Можете видети да се коментари о коду такође довлаче и у овај разговор.</p>
</div>
<div id="_pr_discussion" class="imageblock">
<div class="content">
<img src="{{< relurl "book/sr/v2/images/blink-05-general-comment.png" >}}" alt="Страница за дискусију захтева за повлачење">
</div>
<div class="title">Слика 94. Страница за дискусију захтева за повлачење</div>
</div>
<div class="paragraph">
<p>Сада сарадник може да види шта треба да уради да би се промена прихватила.
Срећом, ово је веома једноставно.
Док бисте преко имејлова морали да поново смотате серију закрпи и пошаљете је поново на мејлинг листу, са GitHub сервисом можете једноставно да поново комитујете на тематској грани и да гурнете промене које ће аутоматски ажурирати захтев за повлачење.
У <a href="{{< relurl "book/sr/v2/ch00/_pr_final" >}}">Коначни захтев за повлачење</a> такође можете да видите и то да је стари коментар на коду сакривен у ажурираном захтеву за повлачење, пошто је постављен на линији која се од тада изменила.</p>
</div>
<div class="paragraph">
<p>Додавање комитова на постојећи захтев за повлачење не окида обавештавање, тако да након што Тони гурне своје исправке, одлучује да остави коментар како би обавестио власника пројекта да је направио захтевану промену.</p>
</div>
<div id="_pr_final" class="imageblock">
<div class="content">
<img src="{{< relurl "book/sr/v2/images/blink-06-final.png" >}}" alt="Коначни захтев за повлачење">
</div>
<div class="title">Слика 95. Коначни захтев за повлачење</div>
</div>
<div class="paragraph">
<p>Занимљива ствар коју можете приметити је да ако на овом захтеву за повлачење кликнете на картицу <em>„Files Changed”</em>, добићете „уједињену” разлику — другим речима, укупну нагомилану разлику која би била уведена у вашу главну грану ако би се ова тематска грана спојила са њом.
Ако посматрамо <code>git diff</code>, ово вам у суштини аутоматски покаже <code>git diff master…​&lt;грана&gt;</code> за грану на којој је базиран захтев за повлачење.
Погледајте <a href="{{< relurl "book/sr/v2/ch00/_what_is_introduced" >}}">Како утврдити шта је уведено</a> за више информација о овој врсти разлике.</p>
</div>
<div class="paragraph">
<p>Друга ствар коју ћете приметити је то да GitHub проверава да ли се захтев за повлачење глатко спаја и нуди дугме које уместо вас ради спајање на серверу.
Ово дугме се појављује само ако имате дозволу писања у репозиторијум и ако је могућ тривијални спој.
Ако кликнете на њега, GitHub ће извршити „не премотавај унапред” спајање, што значи да чак и ако би спајање <strong>могло</strong> да буде премотавање унапред, ипак ће се направити нови комит спајања.</p>
</div>
<div class="paragraph">
<p>Ако вам више одговара, можете и једноставно да повучете грану и обавите спајање локално.
Ако спојите ову грану у <code>master</code> грану и гурнете то на GitHub, захтев за повлачење ће се аутоматски затворити.</p>
</div>
<div class="paragraph">
<p>Ово је основни процес рада који користи већина GitHub пројеката.
Праве се тематске гране, над њима се отварају се захтеви за повлачење, следи дискусија, евентуално се ради још мало на грани и на крају се захтев или затвори или споји.</p>
</div>
<div class="admonitionblock note">
<table>
<tr>
<td class="icon">
<div class="title">Белешка</div>
</td>
<td class="content">
<div class="title">Не само рачве</div>
<div class="paragraph">
<p>Важно је приметити да можете отворити и захтев за повлачење између две гране у истом репозиторијуму.
Ако са неком особом радите на могућности и обоје имате дозволу за писање по пројекту, можете да гурнете тематску грану на репозиторијум и отворите захтев за повлачење у <code>master</code> грану тог истог пројекта да бисте покренули преглед кода и дискусију.
Нема потребе за рачвањем.</p>
</div>
</td>
</tr>
</table>
</div>
</div>
</div>
<div class="sect3">
<h3 id="_напредни_захтеви_за_повлачење">Напредни захтеви за повлачење</h3>
<div class="paragraph">
<p>Сада када смо показали основе давања доприноса пројекту на сервису GitHub, хајде да погледамо неколико занимљивих савета и трикова о захтевима за повлачење тако да можете бити ефикаснији док их користите.</p>
</div>
<div class="sect4">
<h4 id="_захтеви_за_повлачење_као_закрпе">Захтеви за повлачење као закрпе</h4>
<div class="paragraph">
<p>Важно је разумети да многи пројекти не гледају на захтеве за повлачење као на низ савршених закрпа које чисто треба да се примене тим редом, као што већина пројеката базираних на мејлинг листи гледа на доприносе у низу закрпи.
Већина GitHub пројеката гледа на гране за које се захтева повлачење као итеративне разговоре о предложеној промени, који кулминирају у јединствену разлику која се прихвата спајањем.</p>
</div>
<div class="paragraph">
<p>Ово је важна разлика, јер се у општем случају промена предлаже пре него што се сматра да је кôд савршен, што је много ређи случај код доприноса базираних на низу закрпа са мејлинг листе.
Ово омогућава правовремени разговор са одржаваоцима тако да је долазак до доброг решења углавном плод тимског рада заједнице.
Када се кôд предложи захтевом за повлачење и одржаваоци или заједница предложе промену, низ закрпа се у општем случају не смотава поново, већ се разлика гурне као нови комит на грани, водећи разговор даље тако да је контекст претходног рада недирнут.</p>
</div>
<div class="paragraph">
<p>На пример, ако се вратите назад и опет погледате <a href="{{< relurl "book/sr/v2/ch00/_pr_final" >}}">Коначни захтев за повлачење</a>, приметићете да сарадник није ребазирао свој комит и послао још један захтев за повлачење.
Уместо тога, додао је нове комитове и гурнуо их на постојећу грану.
На овај начин, ако се касније вратите назад и погледате овај захтев за повлачење, моћи ћете лако да нађете контекст због кога су донете одлуке.
Ако на сајту кликните на дугме <em>„Merge”</em>, намерно се прави комит спајања који указује на захтев за повлачење тако да лако можете да се вратите назад и истражите оригиналну дискусију, ако то буде било потребно.</p>
</div>
</div>
<div class="sect4">
<h4 id="_како_одржати_корак_са_узводним_гранама">Како одржати корак са узводним гранама</h4>
<div class="paragraph">
<p>Ако ваш захтев за повлачење постане застарео или се из неког другог разлога не спаја глатко, то треба да поправите како би одржавалац могао лако да га споји.
GitHub ће вам ово тестирати и обавестиће вас на дну сваког захтева за повлачење о томе да ли је спој тривијалан или не.</p>
</div>
<div id="_pr_fail" class="imageblock">
<div class="content">
<img src="{{< relurl "book/sr/v2/images/pr-01-fail.png" >}}" alt="Захтев за повлачење се не спаја глатко">
</div>
<div class="title">Слика 96. Захтев за повлачење се не спаја глатко</div>
</div>
<div class="paragraph">
<p>Ако видите нешто као <a href="{{< relurl "book/sr/v2/ch00/_pr_fail" >}}">Захтев за повлачење се не спаја глатко</a>, треба да поправите своју грану тако да постане зелена и да одржавалац не мора да ради додатни посао.</p>
</div>
<div class="paragraph">
<p>Ово можете урадити на два главна начина.
Можете или да ребазирате своју грану на врх одредишне (обично је то <code>master</code> грана репозиторијума који сте рачвали), или да спојите одредишну грану у своју грану.</p>
</div>
<div class="paragraph">
<p>Већина програмера на сервису GitHub ће изабрати другу опцију, из истих разлога које смо прешли у претходном одељку.
Оно што је важно је историја и коначно спајање, тако да вам ребазирање не даје много тога сем нешто чистије историје, а с друге стране је <strong>много</strong> компликованије и подложније грешкама.</p>
</div>
<div class="paragraph">
<p>Ако желите да спојите одредишну грану како би ваш захтев за повлачење могао да се споји, треба да додате првобитни репозиторијум као нови удаљени репозиторијум, преузмете <em>(fetch)</em> податке са њега, спојите главну грану тог репозиторијума у своју тематску грану, средите све евентуалне проблеме и на крају гурнете то назад на исту грану за коју сте отворили захтев за повлачење.</p>
</div>
<div class="paragraph">
<p>На пример, рецимо да је у примеру „tinychacon” који смо користили малопре, првобитни аутор направи промену која ствара конфликт са захтевом за повлачење.
Хајде да прођемо кроз те кораке.</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git remote add upstream https://github.com/schacon/blink <b class="conum">(1)</b>

$ git fetch upstream <b class="conum">(2)</b>
remote: Counting objects: 3, done.
remote: Compressing objects: 100% (3/3), done.
Unpacking objects: 100% (3/3), done.
remote: Total 3 (delta 0), reused 0 (delta 0)
From https://github.com/schacon/blink
 * [new branch]      master     -&gt; upstream/master

$ git merge upstream/master <b class="conum">(3)</b>
Auto-merging blink.ino
CONFLICT (content): Merge conflict in blink.ino
Automatic merge failed; fix conflicts and then commit the result.

$ vim blink.ino <b class="conum">(4)</b>
$ git add blink.ino
$ git commit
[slow-blink 3c8d735] Merge remote-tracking branch 'upstream/master' \
    into slower-blink

$ git push origin slow-blink <b class="conum">(5)</b>
Counting objects: 6, done.
Delta compression using up to 8 threads.
Compressing objects: 100% (6/6), done.
Writing objects: 100% (6/6), 682 bytes | 0 bytes/s, done.
Total 6 (delta 2), reused 0 (delta 0)
To https://github.com/tonychacon/blink
   ef4725c..3c8d735  slower-blink -&gt; slow-blink</code></pre>
</div>
</div>
<div class="colist arabic">
<ol>
<li>
<p>Додавање првобитног репозиторијума као удаљеног са именом <code>upstream</code>.</p>
</li>
<li>
<p>Преузимање најновијег рада са тог удаљеног репозиторијума.</p>
</li>
<li>
<p>Спајање главне гране у вашу тематску грану.</p>
</li>
<li>
<p>Решавање конфликта који су настали.</p>
</li>
<li>
<p>Гурање назад на исту тематску грану.</p>
</li>
</ol>
</div>
<div class="paragraph">
<p>Када то урадите, захтев за повлачење ће аутоматски бити ажуриран и поново проверен да би се установило да ли се глатко спаја.</p>
</div>
<div id="_pr_merge_fix" class="imageblock">
<div class="content">
<img src="{{< relurl "book/sr/v2/images/pr-02-merge-fix.png" >}}" alt="Захтев за повлачење се сада спаја глатко">
</div>
<div class="title">Слика 97. Захтев за повлачење се сада спаја глатко</div>
</div>
<div class="paragraph">
<p>Једна од најбољих ствари у вези програма Гит је то што непрестано можете да радите овакве ствари.
Ако имате пројекат који веома дуго траје, једноставно можете да спајате са одредишних грана изнова и изнова, а решавате само конфликте који настану од тренутка када сте последњи пут извршили спајање, што чини процес веома подесним за руковање.</p>
</div>
<div class="paragraph">
<p>Ако дефинитивно желите да ребазирате грану како бисте је почистили, то наравно можете урадити, али се строго препоручује да не форсирате гурање преко гране на којој је захтев за повлачење већ отворен.
Ако су је други људи повукли и радили нешто на њој, долазите до гомиле проблема који су описани у <a href="{{< relurl "book/sr/v2/ch00/_rebase_peril" >}}">Опасности ребазирања</a>.
Уместо тога, гурните ребазирану грану на нову грану на сервису GitHub и отворите потпуно нови захтев за спајањем који указује на стари, па онда затворите првобитни.</p>
</div>
</div>
<div class="sect4">
<h4 id="_референце">Референце</h4>
<div class="paragraph">
<p>Ваше следеће питање би могло да буде „Како да укажем на стари захтев за повлачење?”.
Испоставља се да постоји огроман број начина да укажете на скоро све што било где пишете на сервису GitHub.</p>
</div>
<div class="paragraph">
<p>Почнимо од тога како да унакрсно укажете на други захтев за повлачење или на тикет <em>(Issue).</em>
Сви захтеви за повлачење и тикети имају своје бројеве који су јединствени за један пројекат.
На пример, не можете имати захтев за повлачење #3 <em>и</em> тикет #3.
Ако желите да укажете на захтев за повлачење или тикет са било ког другог, можете једноставно да ставите <code>#&lt;број&gt;</code> у било ком коментару или опису.
Можете и да будете одређенији ако тикет или захтев за повлачење живи негде другде; пишите <code>корисничко-име#&lt;број&gt;</code> ако указујете на тикет или захтев за повлачење у рачви репозиторијума у којем се налазите, или <code>корисничко-име/репозиторијум#&lt;број&gt;</code> да укажете на нешто из неког другог репозиторијума.</p>
</div>
<div class="paragraph">
<p>Погледајмо пример.
Рецимо да само ребазирали грану у претходном примеру, направили нови захтев за повлачење за њу, па сада желимо да укажемо на стари захтев за повлачење из новог.
Такође желимо да укажемо на тикет у рачви репозиторијума и тикет у потпуно другом пројекту.
Можемо да попунимо опис баш као што је то учињено у <a href="{{< relurl "book/sr/v2/ch00/_pr_references" >}}">Унакрсне референце у захтеву за повлачење</a>.</p>
</div>
<div id="_pr_references" class="imageblock">
<div class="content">
<img src="{{< relurl "book/sr/v2/images/mentions-01-syntax.png" >}}" alt="Унакрсне референце у захтеву за повлачење">
</div>
<div class="title">Слика 98. Унакрсне референце у захтеву за повлачење</div>
</div>
<div class="paragraph">
<p>Када пошаљемо овај захтев за повлачење, видећемо да се све то приказује као <a href="{{< relurl "book/sr/v2/ch00/_pr_references_render" >}}">Приказане унакрсне референце у захтеву за повлачење</a>.</p>
</div>
<div id="_pr_references_render" class="imageblock">
<div class="content">
<img src="{{< relurl "book/sr/v2/images/mentions-02-render.png" >}}" alt="Приказане унакрсне референце у захтеву за повлачење">
</div>
<div class="title">Слика 99. Приказане унакрсне референце у захтеву за повлачење</div>
</div>
<div class="paragraph">
<p>Приметите да је пун GitHub URL који смо унели скраћен само на неопходне информације.</p>
</div>
<div class="paragraph">
<p>Ако се сада Тони врати назад и затвори првобитни захтев за повлачење, то можемо да видимо његовим помињањем у новом, сервис GitHub аутоматски креира догађај праћења уназад <em>(trackback event)</em> у временској линији захтева за повлачење.
Ово значи да ће свако ко посети овај захтев за повлачење и види да је затворен лако моћи да дође до оног којим је замењен.
Линк ће изгледати отприлике као на <a href="{{< relurl "book/sr/v2/ch00/_pr_closed" >}}">Линк уназад на нови захтев за повлачење у временској линији затвореног захтева за повлачење</a>.</p>
</div>
<div id="_pr_closed" class="imageblock">
<div class="content">
<img src="{{< relurl "book/sr/v2/images/mentions-03-closed.png" >}}" alt="PR затворен">
</div>
<div class="title">Слика 100. Линк уназад на нови захтев за повлачење у временској линији затвореног захтева за повлачење</div>
</div>
<div class="paragraph">
<p>Поред бројева тикета, на одређени комит можете указати са SHA-1.
Морате да наведете комплетан SHA-1 са 40 карактера, али ако сервис GitHub то види у коментару, линковаће га директно на комит.
Опет, можете да указујете на комитове у рачвама или другим репозиторијума на исти начин као са што се ради у тикетима.</p>
</div>
</div>
</div>
<div class="sect3">
<h3 id="_маркдаун_са_github_укусом">Маркдаун са GitHub укусом</h3>
<div class="paragraph">
<p>Линковање других тикета је само почетак занимљивих ствари које можете радити са скоро било којим текстуалним пољем на сервису GitHub.
У описима тикета и захтева за повлачење, коментарима, коментарима у коду и на многим другим местима, можете да користите нешто што се зове Маркдаун са GitHub укусом <em>(GitHub Flavored Markdown)</em>.
Маркдаун је као писање обичног текста који се затим приказује са стиловима.</p>
</div>
<div class="paragraph">
<p>Погледајте <a href="{{< relurl "book/sr/v2/ch00/_example_markdown" >}}">Пример Маркдауна са GitHub укусом како је написан и како се приказује</a> за пример како се коментари или текст могу написати а онда приказати користећи Маркдаун.</p>
</div>
<div id="_example_markdown" class="imageblock">
<div class="content">
<img src="{{< relurl "book/sr/v2/images/markdown-01-example.png" >}}" alt="Пример Маркдауна">
</div>
<div class="title">Слика 101. Пример Маркдауна са GitHub укусом како је написан и како се приказује</div>
</div>
<div class="paragraph">
<p>Маркдаун са GitHub укусом додаје још ствари које можете да урадите поред основне Маркдаун синтаксе.
Све оне могу бити веома корисне када правите коментаре или описе за захтеве за повлачење или тикете.</p>
</div>
<div class="sect4">
<h4 id="_листа_задатака">Листа задатака</h4>
<div class="paragraph">
<p>Прва веома корисна одлика GitHub специфичног Маркдауна, поготово код захтева за повлачење, јесте листа задатака. Листа задатака је листа ствари са пољима за штиклирање које желите да буду урађене.
Када их ставите у тикет или захтев за повлачење, то обично означава ствари које желите да се ураде пре него што ставка може да се сматра као завршена.</p>
</div>
<div class="paragraph">
<p>Листу задатака можете да направите овако:</p>
</div>
<div class="listingblock">
<div class="content">
<pre class="highlight"><code>- [X] Write the code
- [ ] Write all the tests
- [ ] Document the code</code></pre>
</div>
</div>
<div class="paragraph">
<p>Ако ово укључимо у опис нашег захтеву за повлачење или у опис тикета, видећемо да се приказује као <a href="{{< relurl "book/sr/v2/ch00/_eg_task_lists" >}}">Листа задатака приказана у Маркдаун коментару</a>.</p>
</div>
<div id="_eg_task_lists" class="imageblock">
<div class="content">
<img src="{{< relurl "book/sr/v2/images/markdown-02-tasks.png" >}}" alt="Пример листе задатака">
</div>
<div class="title">Слика 102. Листа задатака приказана у Маркдаун коментару</div>
</div>
<div class="paragraph">
<p>Ово се често користи у захтевима за повлачење ради указивања на све оно што бисте желели да се обави на грани пре него што захтев за повлачење буде спреман за спајање.
Оно што је овде стварно супер је то што једноставним кликом на поља за штиклирање ажурирате коментар — не морате директно да уређујете Маркдаун да бисте штиклирали задатке.</p>
</div>
<div class="paragraph">
<p>Штавише, GitHub ће потражити листе задатака у вашим тикетима и захтевима за повлачење и приказаће их као метаподатке на страницама које их исписују.
На пример, ако имате захтев за повлачење са задацима и баците поглед на страницу која представља преглед свих захтева за повлачење, видећете докле се стигло са радом.
Ово помаже људима да разбију захтеве за повлачење у мање задатке и помаже другим људима да прате напредовање гране.
Пример овога можете видети у <a href="{{< relurl "book/sr/v2/ch00/_task_list_progress" >}}">Сажетак листе задатака у листи захтева за повлачење</a>.</p>
</div>
<div id="_task_list_progress" class="imageblock">
<div class="content">
<img src="{{< relurl "book/sr/v2/images/markdown-03-task-summary.png" >}}" alt="Пример листе задатака">
</div>
<div class="title">Слика 103. Сажетак листе задатака у листи захтева за повлачење</div>
</div>
<div class="paragraph">
<p>Ово је невероватно корисно када рано отворите захтев за повлачење и користите га да пратите свој напредак имплементације могућности.</p>
</div>
</div>
<div class="sect4">
<h4 id="_исечци_кода">Исечци кода</h4>
<div class="paragraph">
<p>Такође можете да додате и исечке кода у коментаре.
Ово је посебно корисно када желите да представите нешто што би <em>могли</em> да пробате пре него што се стварно имплементира као комит на вашој грани.
Ово се такође често користи да се дода пример кода који не ради или шта би овај захтев за повлачење могао да имплементира.</p>
</div>
<div class="paragraph">
<p>Да бисте додали исечак кода, треба да га „оградите” краткоузлазним акцентима (<code>`</code>).</p>
</div>
<div class="listingblock">
<div class="content">
<pre class="highlight"><code class="language-text" data-lang="text">```java
for(int i=0 ; i &lt; 5 ; i++)
{
   System.out.println("i is : " + i);
}
```</code></pre>
</div>
</div>
<div class="paragraph">
<p>Ako dodate ime jezika kao što smo gore učinili sa <code>java</code>, GitHub će probati i da истакне sintaksу isečkа.
U slučaju gornjeg primera, приказ би изгледао као <a href="{{< relurl "book/sr/v2/ch00/_md_code" >}}">Приказан пример ограђеног исечка кода</a>.</p>
</div>
<div id="_md_code" class="imageblock">
<div class="content">
<img src="{{< relurl "book/sr/v2/images/markdown-04-fenced-code.png" >}}" alt="Приказ ограђеног кôда">
</div>
<div class="title">Слика 104. Приказан пример ограђеног исечка кода</div>
</div>
</div>
<div class="sect4">
<h4 id="_цитирање">Цитирање</h4>
<div class="paragraph">
<p>Ако одговарате на мањи део дугачког коментара, можете селективно да цитирате коментар тако што ћете линије почети карактером <code>&gt;</code>.
Заправо, ово је толико корисно и толико често да постоји и пречица на тастатури.
Ако у коментару обележите текст на који желите директно да одговорите и притисните тастер <code>r</code>, пречица ће у пољу коментара да цитира тај текст уместо вас.</p>
</div>
<div class="paragraph">
<p>Цитати изгледају отприлике овако:</p>
</div>
<div class="listingblock">
<div class="content">
<pre class="highlight"><code class="language-text" data-lang="text">&gt; Whether 'tis Nobler in the mind to suffer
&gt; The Slings and Arrows of outrageous Fortune,

How big are these slings and in particular, these arrows?</code></pre>
</div>
</div>
<div class="paragraph">
<p>Када се прикаже, коментар ће изгледа као <a href="{{< relurl "book/sr/v2/ch00/_md_quote" >}}">Приказ примера цитата</a>.</p>
</div>
<div id="_md_quote" class="imageblock">
<div class="content">
<img src="{{< relurl "book/sr/v2/images/markdown-05-quote.png" >}}" alt="Приказ цитата">
</div>
<div class="title">Слика 105. Приказ примера цитата</div>
</div>
</div>
<div class="sect4">
<h4 id="_емођи">Емођи</h4>
<div class="paragraph">
<p>За крај, у коментарима можете да користите и емођије.
Ово се заправо врло често користи у коментарима које видите на многим GitHub тикетима и захтевима за повлачење.
Постоји чак и помоћник за емођије на сервису GitHub.
Ако куцате коментар и почнете са карактером <code>:</code>, аутоматски довршавач ће вам помоћи да пронађете оно што тражите.</p>
</div>
<div id="_md_emoji_auto" class="imageblock">
<div class="content">
<img src="{{< relurl "book/sr/v2/images/markdown-06-emoji-complete.png" >}}" alt="Аутоматски довршавач за емођије">
</div>
<div class="title">Слика 106. Аутоматски довршавач за емођије у акцији</div>
</div>
<div class="paragraph">
<p>Емођији имају облик <code>:&lt;име&gt;:</code> било где у коментару.
На пример, можете да напишете нешто овако:</p>
</div>
<div class="listingblock">
<div class="content">
<pre class="highlight"><code>I :eyes: that :bug: and I :cold_sweat:.

:trophy: for :microscope: it.

:+1: and :sparkles: on this :ship:, it's :fire::poop:!

:clap::tada::panda_face:</code></pre>
</div>
</div>
<div class="paragraph">
<p>Када се прикаже, изгледаће отприлике као <a href="{{< relurl "book/sr/v2/ch00/_md_emoji" >}}">Коментар са пуно емођија</a>.</p>
</div>
<div id="_md_emoji" class="imageblock">
<div class="content">
<img src="{{< relurl "book/sr/v2/images/markdown-07-emoji.png" >}}" alt="Емођи">
</div>
<div class="title">Слика 107. Коментар са пуно емођија</div>
</div>
<div class="paragraph">
<p>Ово није нешто много корисно, али додаје елемент забаве и емоција медијуму којим се иначе тешко исказује емоције.</p>
</div>
<div class="admonitionblock note">
<table>
<tr>
<td class="icon">
<div class="title">Белешка</div>
</td>
<td class="content">
<div class="paragraph">
<p>Ових дана заправо постоји велики број веб сервиса који користе емођи карактере.
Одличан списак на који се можете позвати да нађете емођи који осликава оно што желите да кажете налази се на:</p>
</div>
<div class="paragraph">
<p><a href="https://www.webfx.com/tools/emoji-cheat-sheet/" class="bare">https://www.webfx.com/tools/emoji-cheat-sheet/</a></p>
</div>
</td>
</tr>
</table>
</div>
</div>
<div class="sect4">
<h4 id="_слике">Слике</h4>
<div class="paragraph">
<p>Технички ово није Маркдаун са GitHub укусом, али је невероватно корисно.
Поред додавања линкова ка сликама у коментарима, што можете бити тешко за налажење и уграђивање URL адреса, GitHub вам омогућава и да превучете и пустите слике у текст поља и да их тако уградите.</p>
</div>
<div id="_md_drag" class="imageblock">
<div class="content">
<img src="{{< relurl "book/sr/v2/images/markdown-08-drag-drop.png" >}}" alt="Превлачење и пуштање слика">
</div>
<div class="title">Слика 108. Превуците и пустите слике да бисте их пошаљете на сервер и аутоматски уградите</div>
</div>
<div class="paragraph">
<p>Ако погледате на <a href="{{< relurl "book/sr/v2/ch00/_md_drag" >}}">Превуците и пустите слике да бисте их пошаљете на сервер и аутоматски уградите</a>, видећете мали савет „Parsed as Markdown” изнад текст поља.
Клик на то ће вам приказати велики пано са свиме што можете урадити са Маркдауном на сервису GitHub.</p>
</div>
</div>
</div>
<div class="sect3">
<h3 id="_fetch_and_push_on_different_repositories">Одржавање вашег јавног GitHub репозиторијума ажурним</h3>
<div class="paragraph">
<p>Једном када рачвате GitHub репозиторијум, ваш репозиторијум (ваша „рачва”) постоји независно од оригиналног.
Тачније, када оригинални репозиторијум има нове комитове, GitHub вас обавештава поруком као што је:</p>
</div>
<div class="listingblock">
<div class="content">
<pre class="highlight"><code class="language-text" data-lang="text">This branch is 5 commits behind progit:master.</code></pre>
</div>
</div>
<div class="paragraph">
<p>Али сервис GitHub никада неће аутоматски ажурирати ваш GitHub репозиторијум; то је нешто што морате сами да урадите.
На срећу, врло је једноставно.</p>
</div>
<div class="paragraph">
<p>Једна могућност не захтева никакву конфигурацију.
На пример, ако се рачвали из <code><a href="https://github.com/progit/progit2.git" class="bare">https://github.com/progit/progit2.git</a></code>, своју <code>master</code> грану можете да одржавате ажурном на следећи начин:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git checkout master <b class="conum">(1)</b>
$ git pull https://github.com/progit/progit2.git <b class="conum">(2)</b>
$ git push origin master <b class="conum">(3)</b></code></pre>
</div>
</div>
<div class="colist arabic">
<ol>
<li>
<p>Ако сте били на некој другој грани, вратите се на <code>master</code>.</p>
</li>
<li>
<p>Преузмите промене са <code><a href="https://github.com/progit/progit2.git" class="bare">https://github.com/progit/progit2.git</a></code> и спојите их у <code>master</code>.</p>
</li>
<li>
<p>Гурните своју <code>master</code> грану на <code>origin</code>.</p>
</li>
</ol>
</div>
<div class="paragraph">
<p>Ово функционише, али је помало незгодно што морате сваки пут да исписујете URL за преузимање.
Тај посао можете да аутоматизујете са мало конфигурисања:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git remote add progit https://github.com/progit/progit2.git <b class="conum">(1)</b>
$ git fetch progit <b class="conum">(2)</b>
$ git branch --set-upstream-to=progit/master master <b class="conum">(3)</b>
$ git config --local remote.pushDefault origin <b class="conum">(4)</b></code></pre>
</div>
</div>
<div class="colist arabic">
<ol>
<li>
<p>Додајете изворни репозиторијум и дајете му име.
Овде сам изабрао да га назовем <code>progit</code>.</p>
</li>
<li>
<p>Преузимате референце на гране progit репозиторијума, тачније на <code>master</code>.</p>
</li>
<li>
<p>Постављате своју <code>master</code> грану да преузме из <code>progit</code> удаљеног.</p>
</li>
<li>
<p>Дефинишете да подразумевани репозиторијум у који се гура буде <code>origin</code>.</p>
</li>
</ol>
</div>
<div class="paragraph">
<p>Једном када се ово уради, процес рада постаје доста простији:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git checkout master <b class="conum">(1)</b>
$ git pull <b class="conum">(2)</b>
$ git push <b class="conum">(3)</b></code></pre>
</div>
</div>
<div class="colist arabic">
<ol>
<li>
<p>Ако сте били на некој другој грану, враћате се на <code>master</code>.</p>
</li>
<li>
<p>Преузимате промене са <code>progit</code> и спајате промене у <code>master</code>.</p>
</li>
<li>
<p>Гурате своју <code>master</code> грану на <code>origin</code>.</p>
</li>
</ol>
</div>
<div class="paragraph">
<p>Овај приступ може бити користан, али има и лоших страна.
Програм Git ће задовољно одрадити овај посао у тишини, али вас неће упозорити ако направите комит на <code>master</code>, повучете са <code>progit</code>, па затим гурнете на <code>origin</code> — све ове операције су исправне у овако постављеном систему.
Тако да морате пазити да никада директно не комитујете на <code>master</code>, јер та грана у суштини припада узводном репозиторијуму.</p>
</div>
</div>
<div id="nav"><a href="{{< previous-section >}}">prev</a> | <a href="{{< next-section >}}">next</a></div>