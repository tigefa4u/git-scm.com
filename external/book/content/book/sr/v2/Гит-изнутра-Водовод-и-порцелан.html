---
### DO NOT EDIT! Generated by script/update-book2.rb
category: book
section: documentation
subsection: book
sidebar: book
book:
  language_code: sr
  chapter:
    title: Гит изнутра
    number: 10
  section:
    title: Водовод и порцелан
    number: 1
    cs_number: '10.1'
    previous: book/sr/v2/Гит-и-остали-системи-Резиме
    next: book/sr/v2/Гит-изнутра-Гит-објекти
title: Git - Водовод и порцелан
url: "/book/sr/v2/Гит-изнутра-Водовод-и-порцелан.html"
---
<p>Можда се скочили директно на ово поглавље са много ранијег, или сте можда стигли овде након што сте прочитали целу књигу — у сваком случају, овде ћемо да погледамо како програм Гит ради изнутра и како је имплементиран.
Мислимо да је учење ових аспеката програма Гит од суштинске важности за разумевање колико је програм Гит користан и моћан алат, али неки су нам предочили да почетнике могу поприлично да збуне и да су им уводе непотребну сложеност.
Зато смо нашли компромис и одлучили да ово буде последње поглавље у књизи како би сте могли да га прочитате пре или касније током процеса учења.
На вама је да одлучите.</p><p>Сада када сте овде, време је да кренемо.
Прво, ако ово још увек није јасно, програм Гит је у основи фајл систем који се адресира по садржају преко којег је написан VCS кориснички интерфејс.
Ускоро ћете научити детаљније на шта се мисли под овиме.</p><p>У раним данима програма Гит (углавном пре верзије 1.5), кориснички интерфејс је био много сложенији јер је наглашавао фајл систем а не дотеран VCS.
У последњих неколико година, КИ је толико унапређен тако да је његово коришћење постало чисто и једноставно као и коришћење било ког другог система; мада често и даље кружи стереотип из раних дана КИ програма Гит о томе како је превише сложен и тежак за учење.</p><p>Слој фајл система који се адресира садржајем је невероватно кул, па ћемо га првог обрадити у овом поглављу; затим ћете научити нешто о преносним механизмима и задацима везаним за одржавање репозиторијума у које ћете вероватно на крају крајева морати да се упустите.</p>
<h2 id="_plumbing_porcelain">Водовод и порцелан</h2>
<div class="paragraph">
<p>Ова књига првенствено покрива како се програм Гит користи помоћу неких тридесетак подкоманди као што су <code>checkout</code>, <code>branch</code>, <code>remote</code>, и тако даље.
Али пошто је програм Гит првобитно био алат система за котролу верзије, а не потпуни VCS једноставан за употребу, он има много других подкоманди који раде ствари на ниском нивоу и које су дизајниране тако да се уланчавају у Јуникс стилу, или да се позивају из скрипти.  Ове команде се обично зову „водоводне команде”, а команде које су више пријатељски настројене корисницима се зову „порцеланске команде”.</p>
</div>
<div class="paragraph">
<p>Као што сте ди сада видели, првих девет поглавља књиге бавило се скоро искључиво порцеланским командама.
Али у овом поглављу ћемо се бавити углавном водоводним командама ниског нивоа, јер вам омогућавају приступ унутрашњој страни програма Гит и помажу да се покаже како и зашто програм Гит ради оно што ради.
Многе од ових команди нису предвиђење да се користе директно из командне линије, већ да се користе као градивни блокови нових алата и прилагођених скрипти.</p>
</div>
<div class="paragraph">
<p>Када извршите команду <code>git init</code> у новом или постојећем директоријуму, програм Гит креира директоријум <code>.git</code> и њему се налази све што програм Гит чува и чиме манипулише.
Ако желите да сачувате резервну копију репозиторијума или да га клонирате, копирање овог једног директоријума на неко друго место је скоро све што вам је потребно.
Цело ово поглавље се у суштини бави стварима које се налазе у овом директоријуму.
Ево како изгледа свеже иницијализован <code>.git</code> директоријум.</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ ls -F1
config
description
HEAD
hooks/
info/
objects/
refs/</code></pre>
</div>
</div>
<div class="paragraph">
<p>У зависности од верзије програма Гит коју користите, можда ћете овде видети и неки други садржај, али ово је свеж <code>git init</code> репозиторијум — подразумевано би требало ово да видите.
<code>description</code> фајл користи само програм <em>GitWeb,</em> тако да нема потребе да бринете о њој.
Фајл <code>config</code> садржи конфигурационе опције специфичне за пројекат, а директоријум <code>info</code> чува глобални <code>exclude</code>  фајл са шаблонима за игнорисање које не желите да пратите у <code>.gitignore</code> фајлу.
Директоријум <code>hooks</code> садржи скрипте кука за клијентску и серверску страну, о којима се детаљно говори у <a href="{{< relurl "book/sr/v2/ch00/_git_hooks" >}}">Гит куке</a>.</p>
</div>
<div class="paragraph">
<p>Стога нам преостају још четири битне ставке: фајлови <code>HEAD</code> и <code>index</code> (који ће тек бити креиран), као и директоријуми <code>objects</code> и <code>refs</code>.
Они представљају срж програма Гит.
Директоријум <code>objects</code> чува сав садржај базе података, директоријум <code>refs</code> чува показиваче на комит објекте из тих података (гране, ознаке, удаљени и још нешто), фајл <code>HEAD</code> показује на грану која је тренутно одјављена, а фајл <code>index</code> је мести у коме програм Гит чува информације о стејџу.
Сада ћемо детаљно да погледамо сваки од ових делова, како бисмо разумели начин на који програм Гит ради.</p>
</div>
<div id="nav"><a href="{{< previous-section >}}">prev</a> | <a href="{{< next-section >}}">next</a></div>