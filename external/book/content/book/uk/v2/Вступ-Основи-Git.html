---
### DO NOT EDIT! Generated by script/update-book2.rb
category: book
section: documentation
subsection: book
sidebar: book
book:
  language_code: uk
  chapter:
    title: Вступ
    number: 1
  section:
    title: Основи Git
    number: 3
    cs_number: '1.3'
    previous: book/uk/v2/Вступ-Коротка-історія-Git
    next: book/uk/v2/Вступ-Git,-зазвичай,-тільки-додає-дані
title: Git - Основи Git
url: "/book/uk/v2/Вступ-Основи-Git.html"
---
<h2 id="_основи_git">Основи Git</h2>
<div class="paragraph">
<p>Отже, що таке Git в двох словах?
Важливо розуміти цей розділ, тому що, якщо ви розумієте, що таке Git і основи того, як він працює, потім ефективне використання Git, ймовірно, буде набагато простішим.
Доки ви вивчаєте Git, спробуйте очистити свій розум від речей, які ви, можливо, знаєте про інші СКВ на кшталт CVS, Subversion чи Perforce; це допоможе вам уникнути деяких проблем при його використанні.
Хоч інтерфейс користувача Git та цих СКВ не дуже відрізняється, та Git зберігає і думає про інформацію геть інакше, і розуміння цих відмінностей допоможе вам уникнути плутанини при його використанні.</p>
</div>
<div class="sect3">
<h3 id="_знімки_а_не_відмінності">Знімки, а не відмінності</h3>
<div class="paragraph">
<p>Основною відмінністю від інших систем (таких як Subversion та подібних їй) є те, як Git сприймає дані.
Концептуально, більшість СКВ зберігають інформацію як список файлових редагувань.
Ці інші системи (CVS, Subversion, Perforce, Bazaar тощо) розглядають інформацію як список файлів та змін кожного з них протягом деякого часу (це зазвичай називають <em>оснований на дельтах</em> контроль версій).</p>
</div>
<div class="imageblock">
<div class="content">
<img src="{{< relurl "book/uk/v2/images/deltas.png" >}}" alt="Storing data as changes to a base version of each file.">
</div>
<div class="title">Рисунок 4. Збереження даних, як переліку змін від базової версії кожного файлу.</div>
</div>
<div class="paragraph">
<p>Git не оброблює та не зберігає свої дані таким чином.
Замість цього, Git сприймає свої дані радше як низку знімків мініатюрної файлової системи.
У Git щоразу, як ви створюєте коміт, тобто зберігаєте стан вашого проекту, Git запам’ятовує як виглядають всі ваші файли в той момент і зберігає посилання на цей знімок.
Для ефективності, якщо файли не змінилися, Git не зберігає файли знову, просто робить посилання на попередній ідентичний файл, котрий вже зберігається. Git вважає свої дані більш як <strong>потік знімків</strong>.</p>
</div>
<div class="imageblock">
<div class="content">
<img src="{{< relurl "book/uk/v2/images/snapshots.png" >}}" alt="Git зберігає дані як знімків проекту за хронологією.">
</div>
<div class="title">Рисунок 5. Зберігання даних як знімків проекту за хронологією.</div>
</div>
<div class="paragraph">
<p>Це дуже важлива різниця між Git та майже всіма іншими СКВ.
З цієї причини в Git було заново переосмислено майже кожен аспект контролю версій, які інші системи просто копіювали з попереднього покоління.
Це зробило Git більш схожим на мініатюрну файлову систему з деякими неймовірно потужними вбудованими інструментами на додаток, а не просто СКВ.
Ми познайомимось з деякими перевагами, які ви отримаєте при сприйнятті інформації подібним чином, у <a href="{{< relurl "book/uk/v2/ch00/ch03-git-branching" >}}">Галуження в git</a>, де йдеться про гілки.</p>
</div>
</div>
<div class="sect3">
<h3 id="_майже_кожна_операція_локальна">Майже кожна операція локальна</h3>
<div class="paragraph">
<p>Більшість операцій у Git потребують лише локальних файлів та ресурсів для здійснення операцій — немає необхідності в інформації з інших комп’ютерів вашої мережі.
Якщо ви звикли до ЦСКВ, де більшість операцій обтяжені такими мережевими запитами, то цей аспект може привести вас до думки, що боги швидкості наділили Git неземною силою.
Через те, що повна історія проекту знаходиться на вашому локальному диску, більшість операцій здійснюються майже миттєво.</p>
</div>
<div class="paragraph">
<p>Наприклад, для перегляду історії проекту, Git не має потреби брати її з серверу, він просто зчитує її прямо з локальної бази даних.
Це означає, що ви отримуєте історію проекту не встигнувши кліпнути оком.
Якщо ви бажаєте переглянути відмінності між поточною версією файлу та його редакцією місячної давності, Git знайде копію збережену місяць тому і проведе локальне обчислення різниці замість того, щоб звертатись за цим до віддаленого серверу чи спочатку робити запит на отримання старішої версії файлу.</p>
</div>
<div class="paragraph">
<p>Також це означає, що за відсутності мережевого з’єднання ви не будете мати особливих обмежень.
Перебуваючи в літаку чи потязі можна цілком комфортно створювати коміти (у своїй <em>локальній</em> копії, не забули?), доки не відновите з’єднання з мережею для їх відвантаження.
Якщо ви прийшли додому та не можете змусити належним чином працювати свій VPN-клієнт, усе одно можна продовжувати роботу.
У багатьох інших системах подібні дії або неможливі, або пов’язані з безліччю труднощів.
Наприклад, у Perforce, без з’єднання з мережею вам не вдасться зробити багато; у Subversion та CVS ви можете редагувати файли, але не можете створювати коміти з внесених змін (оскільки немає зв’язку з базою даних).
На перший погляд такі речі здаються незначними, але ви будете вражені наскільки велике значення вони можуть мати.</p>
</div>
</div>
<div class="sect3">
<h3 id="_git_цілісний">Git цілісний</h3>
<div class="paragraph">
<p>Будь-що в Git, перед збереженням, отримує контрольну суму, за якою потім і можна на нього посилатися.
Таким чином, неможливо змінити файл чи директорію так, щоб Git про це не дізнався.
Цей функціонал вбудовано в систему на найнижчих рівнях і є невід’ємною частиною її філософії.
Ви не можете втратити інформацію при передачі чи отримати пошкоджений файл без відома Git.</p>
</div>
<div class="paragraph">
<p>Механізм, який використовується для цього контролю, називається хеш SHA-1.
Він являє собою 40-символьну послідовність цифр та перших літер латинського алфавіту (a-f) і вираховується на основі вмісту файлу чи структури директорії в Git.
SHA-1 хеш виглядає це приблизно так:</p>
</div>
<div class="listingblock">
<div class="content">
<pre class="highlight"><code>24b9da6552252987aa493b52f8696cd6d3b00373</code></pre>
</div>
</div>
<div class="paragraph">
<p>При роботі з Git ви повсюди зустрічатимете такі хеші, адже Git постійно їх використовує.
Фактично, Git зберігає все не за назвою файлу, а саме за значенням хешу його змісту.</p>
</div>
</div>
<div id="nav"><a href="{{< previous-section >}}">prev</a> | <a href="{{< next-section >}}">next</a></div>