---
### DO NOT EDIT! Generated by script/update-book2.rb
category: book
section: documentation
subsection: book
sidebar: book
book:
  language_code: uk
  chapter:
    title: Галуження в git
    number: 3
  section:
    title: Процеси роботи з гілками
    number: 4
    cs_number: '3.4'
    previous: book/uk/v2/Галуження-в-git-Управління-гілками
    next: book/uk/v2/Галуження-в-git-Віддалені-гілки
title: Git - Процеси роботи з гілками
url: "/book/uk/v2/Галуження-в-git-Процеси-роботи-з-гілками.html"
---
<h2 id="_процеси_роботи_з_гілками">Процеси роботи з гілками</h2>
<div class="paragraph">
<p>Тепер, коли ви навчилися основам роботи з гілками, що ж з ними можна чи потрібно робити далі?
В цьому розділі ми розкажемо про найбільш вживані підходи до роботи з гілками, які дозволяє така легка система галуження Git, а ви можете вирішити чи втілювати вам їх у свій робочий цикл.</p>
</div>
<div class="sect3">
<h3 id="_довго_триваючі_гілки">Довго-триваючі гілки</h3>
<div class="paragraph">
<p>
Оскільки Git використовує просте триточкове злиття, то зливання одної гілки в іншу протягом тривалого часу зазвичай не є складною задачею.
Це означає, що ви можете мати кілька активних гілок та використовувати їх для різних стадій вашого робочого циклу; можете періодично зливати з одної гілки в іншу.</p>
</div>
<div class="paragraph">
<p>Багато розробників підтримують з Git такий процес, коли тільки в <code>master</code> є стабільна версія коду — найімовірніше того, що був чи буде запроваджений у виробництво.
Також вони мають паралельні гілки <code>develop</code> чи <code>next</code>, які використовуються для тестування стабільності — це не обов’язково постійно стабільні гілки, але, як тільки вони стабілізовуються, їх можна зливати з <code>master</code>.
Також практикується мати тематичні гілки (коротко-термінові, як <code>iss53</code>, що ви створили раніше) та зливати їх, коли вони готові, проходять всі тести, та не привнесуть нових помилок.</p>
</div>
<div class="paragraph">
<p>Насправді, ми маємо справу з вказівниками, що рухаються вздовж лінії комітів, які ви додаєте.
Стабільні гілки нижче по лінії ваших комітів, а "<code>дослідницькі</code>" гілки — ті, що містять нові зміни, випереджають їх.</p>
</div>
<div class="imageblock">
<div class="content">
<img src="{{< relurl "book/uk/v2/images/lr-branches-1.png" >}}" alt="Лінійне представлення прогресування стабільності в гілках.">
</div>
<div class="title">Рисунок 26. Лінійне представлення прогресування стабільності в гілках</div>
</div>
<div class="paragraph">
<p>Взагалі простіше собі уявити цей процес як елеватор, коли набори комітів прямують до більш стабільних гілок, де вони повністю тестуються.</p>
</div>
<div id="lrbranch_b" class="imageblock">
<div class="content">
<img src="{{< relurl "book/uk/v2/images/lr-branches-2.png" >}}" alt="``Елеваторне'' представлення прогресування стабільності в гілках.">
</div>
<div class="title">Рисунок 27. “Елеваторне” представлення прогресування стабільності в гілках</div>
</div>
<div class="paragraph">
<p>Ви можете мати декілька рівнів стабільності.
На більших проектах також практикують мати <code>proposed</code> чи <code>pu</code> (proposed updates) гілки, де зберігаються гілки, що вже інтегровані, але не готові бути перенесені в основні гілки <code>next</code> чи <code>master</code>.
Ідея таких гілок в тому, що ваші гілки мають кілька рівнів стабільності і коли вони досягають більш стабільного рівня, їх зливають до гілок, котрі вище над ними.
Зверніть увагу, що мати кілька довготривалих гілок не обов’язково, проте буває корисним, особливо коли маєте справу з великими чи складними проектами.</p>
</div>
</div>
<div class="sect3">
<h3 id="_topic_branch">Тематичні гілки</h3>
<div class="paragraph">
<p>
Тематичні гілки мають своє застосування в проектах будь-якого розміру.
Тематична гілка — це короткострокова гілка, що створюється для окремо взятого завдання чи функціональності.
Напевно, ви таке раніше не робили часто з іншими СКВ, оскільки загалом це досить "<code>дорого</code>" створювати та зливати гілки.
Проте в Git це досить звична практика створювати, додавати коміти, зливати та видаляти гілки по кілька разів на день.</p>
</div>
<div class="paragraph">
<p>Приклад цього ви бачили раніше в попередньому розділі з гілками <code>iss53</code> та <code>hotfix</code>
Ви додавали кілька комітів в ці гілки та видаляли їх одразу після зливання в основну гілку.
Така техніка дозволяє швидко та повністю змінювати контекст роботи, оскільки ваша робота в окремому елеваторі, де всі зміни пов’язані тільки з однією темою чи завданням, це полегшує та ізолює перегляд коду тощо.
Ви можете тримати свої зміни там кілька хвилин, днів, чи місяців, і зливати аж тоді, коли вони будуть готові.</p>
</div>
<div class="paragraph">
<p>Розглянемо приклад, коли нам потрібно зробити завдання №91 (в <code>master</code>), ми робимо гілку (<code>iss91</code>), трохи там працюємо, потім робимо з неї ще одну гілку (<code>iss91v2</code>) щоб попробувати інший підхід, повертаємося в <code>master</code> на деякий час, і тоді робимо ще одну гілку щоб перевірити одну непевну ідею (гілка <code>dumbidea</code>).
Історія комітів виглядатиме десь так:</p>
</div>
<div class="imageblock">
<div class="content">
<img src="{{< relurl "book/uk/v2/images/topic-branches-1.png" >}}" alt="Багато тематичних гілок.">
</div>
<div class="title">Рисунок 28. Багато тематичних гілок</div>
</div>
<div class="paragraph">
<p>Тепер, скажімо, вам сподобався підхід номер два (<code>iss91v2</code>) і ви показали свою ідею (гілку <code>dumbidea</code>) колегам, і вона їм здається геніальною.
Ви можете викидати оригінальну <code>iss91</code> (втрачаючи коміти <code>C5</code> та <code>C6</code>) та зливати дві інші гілки.
Тепер ваша історія така:</p>
</div>
<div class="imageblock">
<div class="content">
<img src="{{< relurl "book/uk/v2/images/topic-branches-2.png" >}}" alt="Історія після зливання `dumbidea` та `iss91v2`.">
</div>
<div class="title">Рисунок 29. Історія після зливання <code>dumbidea</code> та <code>iss91v2</code>
</div>
</div>
<div class="paragraph">
<p>Ми приділимо більше уваги різним можливим робочим процесам ваших Git проектів в <a href="{{< relurl "book/uk/v2/ch00/ch05-distributed-git" >}}">Розподілений Git</a>, тому, перед остаточним рішенням яку ж схему обрати, прочитайте цей розділ.</p>
</div>
<div class="paragraph">
<p>Пам’ятайте: усі зміни, що ви робили тут з гілками — повністю локальні.
Коли ви створюєте гілки та зливаєте їх — все це відбувається тільки у вашому сховищі — жодних змін на сервер чи з нього не надсилається.</p>
</div>
</div>
<div id="nav"><a href="{{< previous-section >}}">prev</a> | <a href="{{< next-section >}}">next</a></div>