---
### DO NOT EDIT! Generated by script/update-book2.rb
category: book
section: documentation
subsection: book
sidebar: book
book:
  language_code: uk
  chapter:
    title: GitHub
    number: 6
  section:
    title: Супроводжування проекту
    number: 3
    cs_number: '6.3'
    previous: book/uk/v2/GitHub-Як-зробити-внесок-до-проекту
    next: book/uk/v2/GitHub-Керування-організацією
title: Git - Супроводжування проекту
url: "/book/uk/v2/GitHub-Супроводжування-проекту.html"
---
<h2 id="_maintaining_gh_project">Супроводжування проекту</h2>
<div class="paragraph">
<p>Тепер, коли ми знаємо, як робити внески до проектів, поглянемо з іншого боку: створення, супроводжування та адміністрування вашого власного проекту.</p>
</div>
<div class="sect3">
<h3 id="_створення_нового_сховища">Створення нового сховища</h3>
<div class="paragraph">
<p>Створимо нове сховище, до якого ми додамо код нашого проекту.
Спочатку натиснемо кнопку “New repository” (нове сховище) праворуч панелі керування, чи за допомогою кнопки <code>+</code> у верхній панелі інструментів біля вашого імені користувача, як можна побачити в <a href="{{< relurl "book/uk/v2/ch00/_new_repo_dropdown" >}}">“New repository” (нове сховище) у випадному списку.</a>.</p>
</div>
<div class="imageblock">
<div class="content">
<img src="{{< relurl "book/uk/v2/images/newrepo.png" >}}" alt="Область ``Your repositories'' (ваші сховища).">
</div>
<div class="title">Рисунок 109. Область “Your repositories” (ваші сховища).</div>
</div>
<div id="_new_repo_dropdown" class="imageblock">
<div class="content">
<img src="{{< relurl "book/uk/v2/images/new-repo.png" >}}" alt="``New repository'' (нове сховище) у випадному списку.">
</div>
<div class="title">Рисунок 110. “New repository” (нове сховище) у випадному списку.</div>
</div>
<div class="paragraph">
<p>Тоді ми потрапимо до форми “нове сховище”:</p>
</div>
<div class="imageblock">
<div class="content">
<img src="{{< relurl "book/uk/v2/images/newrepoform.png" >}}" alt="Форма ``нове сховище''.">
</div>
<div class="title">Рисунок 111. Форма “нове сховище”.</div>
</div>
<div class="paragraph">
<p>Вам треба лише надати проекту ім’я. Усі інші поля зовсім не обов’язкові.
Зараз просто натисніть на кнопку “Create Repository” (створити сховище), і бах – у вас вже є нове сховище на GitHub, під назвою <code>&lt;ім’я користувача&gt;/&lt;назва проекту&gt;</code>.</p>
</div>
<div class="paragraph">
<p>Оскільки у вашому проекті наразі нема коду, GitHub покаже вам інструкції щодо створення абсолютно нового сховища Git, або приєднання існуючого проекту Git.
Ми не будемо її тут викладати. Якщо вам необхідно щось з цього пригадати, дивіться <a href="{{< relurl "book/uk/v2/ch00/ch02-git-basics-chapter" >}}">Основи Git</a>.</p>
</div>
<div class="paragraph">
<p>Тепер у вас є проект на GitHub, ви можете дати URL будь-кому, з ким хочете поділитись своїм проектом.
Кожен проект на GitHub є доступним через HTTPS за адресою <code>https://github.com/&lt;user&gt;/&lt;project_name&gt;</code>, та через SSH за адресою <code>git@github.com:&lt;user&gt;/&lt;project_name&gt;</code>.
Git може отримувати та викладати зміни користуючись обома URL, проте вони мають контроль доступу, що базується на запиті ім’я/паролю користувача.</p>
</div>
<div class="admonitionblock note">
<table>
<tr>
<td class="icon">
<div class="title">Зауваження</div>
</td>
<td class="content">
<div class="paragraph">
<p>Часто більш бажано поширювати HTTPS URL публічного проекту, адже тоді користувачу не доведеться мати обліковий запис GitHub щоб зробити клон проекту.
Користувачам доведеться мати обліковий запис та відвантажений SSH ключ щоб мати доступ до вашого проекту через SSH.
Посилання HTTPS ще можна просто вставити до вашого веб-оглядача, щоб побачити там ваш проект.</p>
</div>
</td>
</tr>
</table>
</div>
</div>
<div class="sect3">
<h3 id="_додавання_співпрацівників">Додавання співпрацівників</h3>
<div class="paragraph">
<p>Якщо ви працюєте з іншими людьми, та бажаєте надати їм право робити коміти, ви маєте додати їх до “співпрацівників” (<code>collaborators</code>).
Якщо Бен, Джефф та Луїза усі мають облікові записи на GitHub, та ви бажаєте надати їм доступ на запис до вашого сховища, ви можете додати їх до свого проекту.
Це надасть їм можливість робити “push”, тобто вони матимуть доступ і на читання, і на запис до проекту та сховища Git.</p>
</div>
<div class="paragraph">
<p>Натисніть на посилання “Settings” (налаштування) знизу бокової панелі праворуч.</p>
</div>
<div class="imageblock">
<div class="content">
<img src="{{< relurl "book/uk/v2/images/reposettingslink.png" >}}" alt="Посилання на налаштування сховища.">
</div>
<div class="title">Рисунок 112. Посилання на налаштування сховища.</div>
</div>
<div class="paragraph">
<p>Потім виберіть “Collaborators” (співпрацівники) з меню ліворуч.
Потім просто наберіть ім’я в поле, та натисніть “Add collaborator.” (додати співпрацівника)
Ви можете повторювати це скільки завгодно раз, щоб надати доступ усім, кому ви бажаєте.
Якщо вам треба скасувати доступ, просто натисніть на “X” з правого боку рядка потрібного користувача.</p>
</div>
<div class="imageblock">
<div class="content">
<img src="{{< relurl "book/uk/v2/images/collaborators.png" >}}" alt="Співпрацівники сховища.">
</div>
<div class="title">Рисунок 113. Співпрацівники сховища.</div>
</div>
</div>
<div class="sect3">
<h3 id="_керування_запитами_на_пул_pull_requests">Керування Запитами на Пул (Pull Requests)</h3>
<div class="paragraph">
<p>Тепер у вас є проект з якимось кодом та можливо навіть декілька співпрацівників з доступом на запис, розгляньмо що робити, якщо хтось направив вам Запит на Пул.</p>
</div>
<div class="paragraph">
<p>Запити на пул можуть надходити або з гілки у форку вашого сховища, або просто з іншої гілки вашого сховища.
Єдина різниця, що якщо він з форку, то зазвичай від людей, до гілки яких ви не маєте права викладати зміни та вони не мають права викладати зміни до вашої, а в разі внутрішнього Запиту на Злиття зазвичай обидві сторони мають на це право.</p>
</div>
<div class="paragraph">
<p>Для наступних прикладів, припустімо, що ви “tonychacon”, та ви створили новий проект Arduino під назвою “fade”.</p>
</div>
<div class="sect4">
<h4 id="_email_notifications">Повідомлення електронною поштою</h4>
<div class="paragraph">
<p>Хтось приходить, змінює ваш код та відправляє вам Запит на Пул.
Вам має надійти лист з повідомленням про новий Запит на Пул, що має виглядати як <a href="{{< relurl "book/uk/v2/ch00/_email_pr" >}}">Лист з повідомленням про новий Запит на Пул.</a>.</p>
</div>
<div id="_email_pr" class="imageblock">
<div class="content">
<img src="{{< relurl "book/uk/v2/images/maint-01-email.png" >}}" alt="Лист з повідомленням про новий Запит на Пул">
</div>
<div class="title">Рисунок 114. Лист з повідомленням про новий Запит на Пул.</div>
</div>
<div class="paragraph">
<p>Варто звернути увагу на декілька речей у цьому листі.
Він включає невелику статистику змін (<code>diffstat</code>) - список файлів, що були змінені в Запиті на Пул, та наскільки вони змінились.
Також у ньому є посилання на сторінку GitHub Запиту на Пул.
І ще декілька URL, які ви можете використовувати з командного рядка.</p>
</div>
<div class="paragraph">
<p>Якщо ви помітили рядок з текстом <code>git pull &lt;url&gt; patch-1</code>, то це простий метод злити зміни з віддаленої гілки без необхідності додавати віддалене сховище.
Ми швидко це розглянули в <a href="{{< relurl "book/uk/v2/ch00/_checking_out_remotes" >}}">Отримання віддалених гілок</a>.
Якщо ви бажаєте, то можете створити та перейти до тематичної гілки, а потім виконати цю команду, щоб злити зміни Запиту на Пул.</p>
</div>
<div class="paragraph">
<p>Інші цікаві посилання це <code>.diff</code> та <code>.patch</code>, які, як ви можете здогадатись, містять Запит на Пул у вигляді об’єднаних змін (unified diff) та патчу.
Ви можете злити Запит на Пул навіть так:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ curl http://github.com/tonychacon/fade/pull/1.patch | git am</code></pre>
</div>
</div>
</div>
<div class="sect4">
<h4 id="_співпраця_над_запитом_на_пул">Співпраця над Запитом на Пул</h4>
<div class="paragraph">
<p>Як ми вже бачили в <a href="{{< relurl "book/uk/v2/ch00/ch06-github_flow" >}}">Потік роботи GitHub</a>, ви тепер можете спілкуватись з людиною, яка відкрила Запит на Пул.
Ви можете коментувати окремі рядки коду, коментувати цілі коміти, чи коментувати весь Запит на Пул, за допомогою GitHub різновиду Markdown.</p>
</div>
<div class="paragraph">
<p>Щоразу хтось інший коментує Запит на Пул, ви знову будете отримувати лист з повідомленням, отже ви будете знати що відбувається.
Кожен з листів буде містити посилання на Запит на Пул саме туди, де щось відбулося, а також ви можете відповісти прямо на лист, і коментар у Запиті на Пул буде створено автоматично.</p>
</div>
<div class="imageblock">
<div class="content">
<img src="{{< relurl "book/uk/v2/images/maint-03-email-resp.png" >}}" alt="Відповідь листом">
</div>
<div class="title">Рисунок 115. Відповідь на лист включається в переписку на GitHub.</div>
</div>
<div class="paragraph">
<p>Щойно код стає вам до вподоби та ви бажаєте його злити, ви можете або зробити пул коду та злити його локально, або використати <code>git pull &lt;url&gt; &lt;branch&gt;</code>, як ми бачили раніше, або можете додати форк як віддалене сховище, отримати з нього всі коміти, а потім вже злити зміни.</p>
</div>
<div class="paragraph">
<p>Якщо злиття тривіальне, ви також можете просто натиснути на кнопку “Merge” (злити) на сайті GitHub.
Це зробить злиття “не-швидко-вперед” (<code>non-fast-forward</code>): створить коміт злиття навіть якщо злиття швидко-вперед можливе.
Це означає що за будь-яких обставин, щоразу ви натискаєте на кнопку <code>merge</code>, буде створено коміт злиття.
Як ви можете побачити на <a href="{{< relurl "book/uk/v2/ch00/_merge_button" >}}">Кнопка злиття та інструкції щодо злиття Запиту на Пул вручну.</a>, GitHub надасть вам усю цю інформацію, якщо ви натиснете на посилання вказівки (<code>hint</code>).</p>
</div>
<div id="_merge_button" class="imageblock">
<div class="content">
<img src="{{< relurl "book/uk/v2/images/maint-02-merge.png" >}}" alt="Кнопка злиття">
</div>
<div class="title">Рисунок 116. Кнопка злиття та інструкції щодо злиття Запиту на Пул вручну.</div>
</div>
<div class="paragraph">
<p>Якщо ви вирішите не зливати Запит, ви також можете просто закрити Запит на Злиття, про що автора запиту буде повідомлено.</p>
</div>
</div>
<div class="sect4">
<h4 id="_pr_refs">Посилання (Refs) Запитів на Пул</h4>
<div class="paragraph">
<p>Якщо вам доводиться працювати з <strong>багатьма</strong> Запитами на Злиття, та ви не бажаєте додавати купу віддалених сховищ чи робити по одному пулу на кожен, є один дотепний засіб, який GitHub вам дозволяє використати.
Це дещо складний засіб та ми дещо докладніше розглянемо подробиці того, що відбувається в <a href="{{< relurl "book/uk/v2/ch00/_refspec" >}}">Специфікація посилань (refspec)</a>, проте він може бути доволі корисним.</p>
</div>
<div class="paragraph">
<p>Насправді GitHub сприймає гілки Запитів на Злиття для сховища як щось на кшталт псевдо-гілок на сервері.
Без додаткових дій ви не отримуєте їх при клонуванні, проте вони є в прихованому вигляді та ви можете доволі легко отримати до них доступ.</p>
</div>
<div class="paragraph">
<p>Щоб це продемонструвати, ми збираємося використати команду низького рівня (часто їх називають команди “plumbing”, про що ми прочитаємо більше в <a href="{{< relurl "book/uk/v2/ch00/_plumbing_porcelain" >}}">Кухонні та парадні команди</a>) під назвою <code>ls-remote</code>.
Ця команда не потрібна при повсякденному використанні Git, проте вона корисна щоб показати нам, які посилання (<code>references</code>) присутні на сервері.</p>
</div>
<div class="paragraph">
<p>Якщо ми виконаємо цю команду на сховищі “blink”, яке ми вже раніше використовували, ми отримаємо список усіх гілок та теґів, а також інших посилань у сховищі.</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git ls-remote https://github.com/schacon/blink
10d539600d86723087810ec636870a504f4fee4d	HEAD
10d539600d86723087810ec636870a504f4fee4d	refs/heads/master
6a83107c62950be9453aac297bb0193fd743cd6e	refs/pull/1/head
afe83c2d1a70674c9505cc1d8b7d380d5e076ed3	refs/pull/1/merge
3c8d735ee16296c242be7a9742ebfbc2665adec1	refs/pull/2/head
15c9f4f80973a2758462ab2066b6ad9fe8dcf03d	refs/pull/2/merge
a5a7751a33b7e86c5e9bb07b26001bb17d775d1a	refs/pull/4/head
31a45fc257e8433c8d8804e3e848cf61c9d3166c	refs/pull/4/merge</code></pre>
</div>
</div>
<div class="paragraph">
<p>Авжеж, якщо ви у своєму сховищі виконаєте <code>git ls-remote origin</code> (замість <code>origin</code> може бути будь-яке віддалене сховище), ви отримаєте щось схоже на це.</p>
</div>
<div class="paragraph">
<p>Якщо сховище розміщене на GitHub та у вас є хоч один відкритий Запит на Пул, ви побачите посилання з префіксом <code>refs/pull/</code>.
Це звичайні гілки, проте оскільки вони не мають префікса <code>refs/heads/</code>, ви не отримуєте їх при клонуванні або отриманні змін з серверу — процес отримання зазвичай повністю їх ігнорує.</p>
</div>
<div class="paragraph">
<p>Для кожного Запиту на Пул є по два посилання: те, що закінчується на <code>/head</code> вказує саме на останній коміт до гілки Запиту на Пул.
Отже, якщо хтось відкриє Запит на Пул до вашого сховища, та їхня гілка називається <code>bug-fix</code> та вона вказує на коміт <code>a5a775</code>, то у <strong>вашому</strong> сховищі в нас не буде гілки <code>bug-fix</code> (адже це не у вашому форку), проте у нас <em>буде</em> <code>pull/&lt;pr#&gt;/head</code>, яке вказує на <code>a5a775</code>.
Це означає, що ми легко можемо злити кожну гілку Запиту на Пул одразу, і не маємо для цього додавати купу віддалених сховищ.</p>
</div>
<div class="paragraph">
<p>Тепер ви можете отримати посилання явно наступним чином:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git fetch origin refs/pull/958/head
From https://github.com/libgit2/libgit2
 * branch            refs/pull/958/head -&gt; FETCH_HEAD</code></pre>
</div>
</div>
<div class="paragraph">
<p>Ця команда каже Git: “Приєднайся до віддаленого сховища <code>origin</code>, завантаж звідти посилання під назвою <code>refs/pull/958/head</code>.”
Git радісно це виконує, та завантажує все, що вам необхідно, щоб відновити це посилання, та записує вказівник до потрібного вам коміту в <code>.git/FETCH_HEAD</code>.
Далі ви можете виконати <code>git merge FETCH_HEAD</code>, щоб злити зміни до гілки, в якій ви бажаєте перевірити зміни, проте повідомлення коміту зливання буде виглядати дещо дивно.
Також, якщо ви переглядаєте <strong>багато</strong> запитів на пул, це стає марудним.</p>
</div>
<div class="paragraph">
<p>Існує також метод отримати <em>всі</em> запити на пул, та оновлювати їх кожен раз, коли ви з’єднуєтесь з віддаленим сховищем.
Відкрийте <code>.git/config</code> у вашому улюбленому редакторі, та знайдіть там віддалене сховище <code>origin</code>.
Воно має виглядати приблизно так:</p>
</div>
<div class="listingblock">
<div class="content">
<pre class="highlight"><code class="language-ini" data-lang="ini">[remote "origin"]
    url = https://github.com/libgit2/libgit2
    fetch = +refs/heads/*:refs/remotes/origin/*</code></pre>
</div>
</div>
<div class="paragraph">
<p>Рядок, що починається з <code>fetch =</code> є “специфікацією посилань” (<code>refspec</code>).
Це спосіб відображення імен у віддаленому сховищі в імена у вашій локальній директорії <code>.git</code>.
Саме цей рядок з прикладу каже Git: "усе, що на віддаленому сховищі знаходиться під <code>refs/head</code> має опинитись у моєму локальному сховищі під <code>refs/remotes/origin</code>".
Ви можете відредагувати цю секцію щоб додати іншу специфікацію посилань:</p>
</div>
<div class="listingblock">
<div class="content">
<pre class="highlight"><code class="language-ini" data-lang="ini">[remote "origin"]
    url = https://github.com/libgit2/libgit2.git
    fetch = +refs/heads/*:refs/remotes/origin/*
    fetch = +refs/pull/*/head:refs/remotes/origin/pr/*</code></pre>
</div>
</div>
<div class="paragraph">
<p>Цей останній рядок каже Git: “Усі посилання, що мають вигляд <code>refs/pull/123/head</code>, мають бути збережені локально як <code>refs/remotes/origin/pr/123</code>.”
Тепер, якщо ви збережете файл та виконаєте <code>git fetch</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git fetch
# …
 * [new ref]         refs/pull/1/head -&gt; origin/pr/1
 * [new ref]         refs/pull/2/head -&gt; origin/pr/2
 * [new ref]         refs/pull/4/head -&gt; origin/pr/4
# …</code></pre>
</div>
</div>
<div class="paragraph">
<p>Тепер усі віддалені запити на пул представлені локально посиланнями так само, як і інші віддалені гілки. У них не можна вносити зміни, та вони оновлюються при отриманні змін.
Це робить локальну перевірку коду із запиту на пул супер легкою:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git checkout pr/2
Checking out files: 100% (3769/3769), done.
Branch pr/2 set up to track remote branch pr/2 from origin.
Switched to a new branch 'pr/2'</code></pre>
</div>
</div>
<div class="paragraph">
<p>Найуважніші з вас помітили <code>head</code> наприкінці імені віддаленої частини специфікації посилання.
У сховищі GitHub також є посилання <code>refs/pull/#/merge</code>, що вказують на коміт, який ви би отримали при натисканні на кнопку “merge” сайту.
Це дозволяє вам протестувати зливання до власно натискання на кнопку.</p>
</div>
</div>
<div class="sect4">
<h4 id="_запити_на_пул_до_запитів_на_пул">Запити на Пул до Запитів на Пул</h4>
<div class="paragraph">
<p>Ви можете відкривати Запити на Пул не тільки до головної (<code>master</code>) гілки, ви насправді можете відкривати Запит на Пул до будь-якої гілки в мережі.
Ви дійсно можете навіть відкрити його навіть до іншого Запиту на Пул.</p>
</div>
<div class="paragraph">
<p>Якщо ви побачили Запит на Пул, що рухається у вірному напрямку, та у вас є ідеє зміни, що залежить від цього запиту, або ви невпевнені, що думка гарна, або у вас просто немає прав на запис до гілки запиту, ви можете відкрити Запит на Пул прямо до неї.</p>
</div>
<div class="paragraph">
<p>Коли ви відкриваєте Запит на Пул, нагорі сторінки є поле, що задає гілку, до якої ви створюєте запит на пул, та поле, що задає гілку, з якої ви просите взяти зміни.
Якщо ви натиснете на кнопку “Edit” (редагувати) праворуч від поля, ви зможете вибрати не тільки гілки, а й форк.</p>
</div>
<div id="_pr_targets" class="imageblock">
<div class="content">
<img src="{{< relurl "book/uk/v2/images/maint-04-target.png" >}}" alt="Ціль Запиту на Пул">
</div>
<div class="title">Рисунок 117. Вручну змінюємо цільову гілку та форк Запиту на Пул.</div>
</div>
<div class="paragraph">
<p>Як бачите, доволі просто запросити зливання вашої нової гілки до іншого Запиту на Пул або до іншого форку проекту.</p>
</div>
</div>
</div>
<div class="sect3">
<h3 id="_згадки_та_повідомлення">Згадки та повідомлення</h3>
<div class="paragraph">
<p>У GitHub також є доволі гарна вбудована система повідомлень, яка може бути доречною, якщо у вас є питання чи вам потрібна допомога від конкретних людей чи команд.</p>
</div>
<div class="paragraph">
<p>У кожному коментарі ви можете набрати символ <code>@</code> та він почне автодоповнювання імен та імен користувачів людей, що є співпрацівниками цього проекту, чи просто робили до нього внески.</p>
</div>
<div class="imageblock">
<div class="content">
<img src="{{< relurl "book/uk/v2/images/maint-05-mentions.png" >}}" alt="Згадки">
</div>
<div class="title">Рисунок 118. Починаємо набирати символ @ щоб когось згадати.</div>
</div>
<div class="paragraph">
<p>Ви також можете згадати користувача, якого нема в цьому випадному віконці, проте часто це виходить швидше за допомогою автодоповнювача.</p>
</div>
<div class="paragraph">
<p>Щойно ви зробите коментар зі згадкою користувача, він отримає повідомлення.
Тобто це може бути дуже ефективним методом втягнути людей в спілкування, щоб їм не доводилось весь час продивлятись усі дискусії.
Дуже часто люди на GitHub запрошують інших з їхньої команди чи компанії щоб переглянути Завдання чи Запит на Пул.</p>
</div>
<div class="paragraph">
<p>Якщо когось згадують у Запиті на Пул або Завданні, вони стають “підписаними” (subscribed) на них та продовжать отримувати повідомлення щоразу, коли з ними відбувається якась активність.
Ви також можете бути підписані до чогось, що ви відкрили, якщо ви слідкуєте за сховищем або якщо ви коментували щось.
Якщо ви більше не бажаєте отримувати повідомлення, є кнопка “Unsubscribe” (відписатись) на сторінці, достатньо натиснути на неї, щоб GitHub припинив повідомляти вам про оновлення цієї сторінки.</p>
</div>
<div class="imageblock">
<div class="content">
<img src="{{< relurl "book/uk/v2/images/maint-06-unsubscribe.png" >}}" alt="Відписуємось">
</div>
<div class="title">Рисунок 119. Відписуємось від Завдання чи Запиту на Пул.</div>
</div>
<div class="sect4">
<h4 id="_сторінка_повідомлень">Сторінка повідомлень</h4>
<div class="paragraph">
<p>Коли ми кажемо “повідомлення” (notification) тут щодо GitHub, ми маємо на увазі окремий метод, яким GitHub намагається вам повідомити про якісь події. У вас є декілька різних методів їх налаштувати.
Якщо ви перейдете до вкладки “Notification center” (центр повідомлень) зі сторінки налаштувань, ви побачите деякі доступні вам опції.</p>
</div>
<div class="imageblock">
<div class="content">
<img src="{{< relurl "book/uk/v2/images/maint-07-notifications.png" >}}" alt="Центр повідомлень">
</div>
<div class="title">Рисунок 120. Опції центру повідомлень.</div>
</div>
<div class="paragraph">
<p>У вас є дві можливості отримувати повідомлення: через “Електронну пошту” або через “Веб” та ви можете вибрати один з них, жодного, або обидва для Запитів/Завдань та для активності в сховищах, за якими ви слідкуєте.</p>
</div>
<div class="paragraph">
<p>======= Веб повідомлення</p>
</div>
<div class="paragraph">
<p>Веб повідомлення існують тільки на GitHub і ви можете їх перевіряти виключно на GitHub.
Якщо ця опція ввімкнута у ваших налаштуваннях та вам надійшло повідомлення, ви побачите маленьку синю точку над іконкою повідомлень нагорі вашого екрану, як видно на <a href="{{< relurl "book/uk/v2/ch00/_not_center" >}}">Центр повідомлень</a>.</p>
</div>
<div id="_not_center" class="imageblock">
<div class="content">
<img src="{{< relurl "book/uk/v2/images/maint-08-notifications-page.png" >}}" alt="Центр повідомлень">
</div>
<div class="title">Рисунок 121. Центр повідомлень</div>
</div>
<div class="paragraph">
<p>Якщо ви на неї натиснете, то побачите список усіх ваших повідомлень, згрупованих по проектам.
Ви можете фільтрувати повідомлення за проектом, якщо натиснете на його назву в панелі ліворуч.
Також ви можете підтвердити повідомлення, якщо натиснете на пташку (<code>checkmark</code>) біля повідомлення, або підтвердити <em>всі</em> повідомлення проекту, якщо натиснете на пташку зверху групи.
Також є кнопка приглушення біля кожної пташки, якщо ви на неї натиснете, ви більше не будете отримувати повідомлень про цю тему.</p>
</div>
<div class="paragraph">
<p>Усі ці інструменти дуже корисні для роботи з великою кількістю повідомлень.
Багато досвідчених користувачів GitHub просто вимикають усі поштові повідомлення та працюють з ними виключно через цю сторінку.</p>
</div>
<div class="sect5">
<h6 id="_поштові_повідомлення">Поштові повідомлення</h6>
<div class="paragraph">
<p>Поштові повідомлення — це інший спосіб обробляти повідомлення GitHub.
Якщо вони ввімкнені, ви будете отримувати листа щодо кожного повідомлення.
Ми вже бачили їх приклади в <a href="{{< relurl "book/uk/v2/ch00/_email_notification" >}}">Коментарі, що їх відправили як поштові повідомлення</a> та <a href="{{< relurl "book/uk/v2/ch00/_email_pr" >}}">Лист з повідомленням про новий Запит на Пул.</a>.
Листи також будуть вірно впорядковані у групи повідомлень, що дуже корисно, якщо ваш поштовий клієнт їх підтримує.</p>
</div>
<div class="paragraph">
<p>Також у листах від GitHub є чимало вбудованих до заголовків метаданих, що дуже допомагає при створенні особистих фільтрів та правил.</p>
</div>
<div class="paragraph">
<p>Наприклад, якщо ми подивимось на заголовки листа, що був відправлений до Тоні в <a href="{{< relurl "book/uk/v2/ch00/_email_pr" >}}">Лист з повідомленням про новий Запит на Пул.</a>, ми побачимо наступне серед відправлених даних:</p>
</div>
<div class="listingblock">
<div class="content">
<pre class="highlight"><code class="language-mbox" data-lang="mbox">To: tonychacon/fade &lt;fade@noreply.github.com&gt;
Message-ID: &lt;tonychacon/fade/pull/1@github.com&gt;
Subject: [fade] Wait longer to see the dimming effect better (#1)
X-GitHub-Recipient: tonychacon
List-ID: tonychacon/fade &lt;fade.tonychacon.github.com&gt;
List-Archive: https://github.com/tonychacon/fade
List-Post: &lt;mailto:reply+i-4XXX@reply.github.com&gt;
List-Unsubscribe: &lt;mailto:unsub+i-XXX@reply.github.com&gt;,...
X-GitHub-Recipient-Address: tchacon@example.com</code></pre>
</div>
</div>
<div class="paragraph">
<p>Тут є декілька цікавих рядків.
Якщо ви бажаєте обрати або направити всі листи цього проекту, або тільки цього Запиту на Пул, для цього достатньо даних у <code>Message-ID</code>: цей заголовок має формат <code>&lt;користувач&gt;/&lt;проект&gt;/&lt;тип&gt;/&lt;id&gt;</code>.
Якби б це було, наприклад, завдання, <code>&lt;тип&gt;</code> був би “issues” замість “pull”.</p>
</div>
<div class="paragraph">
<p>Поля <code>List-Post</code> та <code>List-Unsubscribe</code> означають, що, якщо ваш поштовий клієнт їх підтримує, ви легко можете написати (<code>post</code>) до списку, або відписатись (<code>unsubscribe</code>) від розсилки.
Останнє нічим не відрізняється від використання кнопки “приглушити” (mute) у веб версії повідомлення та від кнопки “Unsubscribe” на сторінці Завдання чи Запиту на Пул.</p>
</div>
<div class="paragraph">
<p>Також варто сказати, що якщо у вас ввімкнені поштові та веб повідомлення, та ви прочитаєте поштову версію повідомлення, веб версія також буде позначена прочитаною, якщо ваш поштовий клієнт дозволяє зображення.</p>
</div>
</div>
</div>
</div>
<div class="sect3">
<h3 id="_особливі_файли">Особливі файли</h3>
<div class="paragraph">
<p>Є декілька особливих файлів, що їх присутність у вашому сховищі помічає GitHub.</p>
</div>
</div>
<div class="sect3">
<h3 id="_readme_прочитай_мене">README (Прочитай мене)</h3>
<div class="paragraph">
<p>Першим є файл <code>README</code>, який може бути майже будь-якого формату, який GitHub сприймає як текст.
Наприклад, це може бути <code>README</code>, <code>README.md</code>, <code>README.asciidoc</code> тощо.
Якщо GitHub побачить файл README у вашому коді, він відобразить його на головній сторінці вашого проекту.</p>
</div>
<div class="paragraph">
<p>Багато команд використовують цей файл для зберігання всієї інформації, яка доречна для когось незнайомого зі сховищем або проектом.
Зазвичай це такі речі як:</p>
</div>
<div class="ulist">
<ul>
<li>
<p>Для чого цей проект</p>
</li>
<li>
<p>Як його конфігурувати та інсталювати</p>
</li>
<li>
<p>Приклад його використання або запуску</p>
</li>
<li>
<p>Ліцензія проекту</p>
</li>
<li>
<p>Як зробити внесок до нього</p>
</li>
</ul>
</div>
<div class="paragraph">
<p>Оскільки GitHub буде відображати цей файл, ви можете додати до нього зображення або посилання щоб полегшати його читання.</p>
</div>
</div>
<div class="sect3">
<h3 id="_contributing_як_зробити_внесок">CONTRIBUTING (Як зробити внесок)</h3>
<div class="paragraph">
<p>Інший особливий файл, на який звертає увагу GitHub, називається <code>CONTRIBUTING</code>.
Якщо у вас є файл <code>CONTRIBUTING</code> з будь-яким розширенням, GitHub покаже <a href="{{< relurl "book/uk/v2/ch00/_contrib_file" >}}">Відкриття Запиту на Пул, якщо існує файл CONTRIBUTING.</a> коли хтось почне відкривати Запит на Пул.</p>
</div>
<div id="_contrib_file" class="imageblock">
<div class="content">
<img src="{{< relurl "book/uk/v2/images/maint-09-contrib.png" >}}" alt="Повідомлення про інструкцію по взаємодії з проектом">
</div>
<div class="title">Рисунок 122. Відкриття Запиту на Пул, якщо існує файл CONTRIBUTING.</div>
</div>
<div class="paragraph">
<p>Це зроблено задля того, щоб ви могли вказати що саме ви хочете чи не хочете бачити в Запиті на Пул, який направляють до вашого проекту.
Таким чином люди можуть прочитати ці інструкції до відкриття Запиту на Пул.</p>
</div>
</div>
<div class="sect3">
<h3 id="_адміністрування_проекту">Адміністрування Проекту</h3>
<div class="paragraph">
<p>Взагалі-то на GitHub небагато інструментів адміністрування проекту, проте деякі з них можуть бути корисними.</p>
</div>
<div class="sect4">
<h4 id="_зміна_типової_гілки">Зміна типової гілки</h4>
<div class="paragraph">
<p>Якщо ви використовуєте не гілку “master” як головну, тобто гілку, до якої ви бажаєте щоб люди відкривали Запити на Пул, ви можете це змінити на сторінці налаштуваньсвого сховища на вкладці “Options” (опції).</p>
</div>
<div id="_default_branch" class="imageblock">
<div class="content">
<img src="{{< relurl "book/uk/v2/images/maint-10-default-branch.png" >}}" alt="Типова гілка">
</div>
<div class="title">Рисунок 123. Зміна типової гілки проекту.</div>
</div>
<div class="paragraph">
<p>Просто змініть типову гілку в випадному віконці та без окремої вказівки всі головні операції будуть відбуватися над нею, зокрема яку гілку буде отримувати сховище при клонуванні.</p>
</div>
</div>
<div class="sect4">
<h4 id="_передача_проекту">Передача проекту</h4>
<div class="paragraph">
<p>Якщо ви бажаєте передати проект іншому користувачу або організації на GitHub, для цього є опція “Transfer ownership” (передача власності) наприкінці тої самої вкладки “Options” на сторінці налаштувань вашого сховища.</p>
</div>
<div id="_transfer_project" class="imageblock">
<div class="content">
<img src="{{< relurl "book/uk/v2/images/maint-11-transfer.png" >}}" alt="Передача">
</div>
<div class="title">Рисунок 124. Передача проекту іншому користувачу або організації GitHub.</div>
</div>
<div class="paragraph">
<p>Це корисно якщо ви покидаєте проект та хтось бажає його продовжити, або якщо ваш проект стає більшим і ви бажаєте перемістити його до організації.</p>
</div>
<div class="paragraph">
<p>Це не тільки переміщує сховище разом з усіма глядачами (<code>watcher</code>) та зірками до іншого місця, а ще й налаштує перенаправлення з вашого URL до нового місця.
Також будуть перенаправлені клонування та отримання змін з Git — не тільки веб запити.</p>
</div>
</div>
</div>
<div id="nav"><a href="{{< previous-section >}}">prev</a> | <a href="{{< next-section >}}">next</a></div>