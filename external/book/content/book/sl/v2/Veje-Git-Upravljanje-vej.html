---
### DO NOT EDIT! Generated by script/update-book2.rb
category: book
section: documentation
subsection: book
sidebar: book
book:
  language_code: sl
  chapter:
    title: Veje Git
    number: 3
  section:
    title: Upravljanje vej
    number: 3
    cs_number: '3.3'
    previous: book/sl/v2/Veje-Git-Osnove-vej-in-združevanja
    next: book/sl/v2/Veje-Git-Poteki-dela-z-vejami
title: Git - Upravljanje vej
---
<h2 id="_branch_management">Upravljanje vej</h2>
<div class="paragraph">
<p>
Sedaj, ko ste izdelali, združili in izbrisali nekaj vej, poglejmo nekaj orodij za upravljanje vej, ki bodo v pomoč, ko boste začeli uporabljati veje ves čas.</p>
</div>
<div class="paragraph">
<p>Ukaz <code>git branch</code> naredi več kot samo, da ustvari in izbriše veje.
Če ga poženete brez argumentov, dobite enostaven seznam svojih trenutnih vej:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git branch
  iss53
* master
  testing</code></pre>
</div>
</div>
<div class="paragraph">
<p>Bodite pozorni na znak <code>*</code>, ki je predpona veje <code>master</code>: označuje vejo, ki ste jo trenutno izvlekli (veja, kamor kaže <code>HEAD</code>).
To pomeni, da če na tej točki naredite potrditev, se bo veja <code>master</code> premaknila naprej z vašim novim delom.
Da pogledate zadnjo potrditev na vsaki veji, lahko poženete <code>git branch -v</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git branch -v
  iss53   93b412c Fix javascript issue
* master  7a98805 Merge branch 'iss53'
  testing 782fd34 Add scott to the author list in the readme</code></pre>
</div>
</div>
<div class="paragraph">
<p>Uporabni možnosti <code>--merged</code> in <code>--no-merged</code> lahko filtrirata ta seznam na veje, ki ste jih že ali še niste združili v vejo, na kateri trenutno delate.
Da pogledate, katere veje so že združene v vejo, na kateri ste, lahko poženete <code>git branch --merged</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git branch --merged
  iss53
* master</code></pre>
</div>
</div>
<div class="paragraph">
<p>Ker ste <code>iss53</code> že prej združili, jo vidite na svojem seznamu.
Veje na tem seznamu brez <code>*</code> spredaj se v splošnem lahko izbriše z <code>git branch -d</code>; njihovo delo ste že vkomponirali v drugo vejo, torej ne boste ničesar izgubili.</p>
</div>
<div class="paragraph">
<p>Da pogledate vse veje, ki vsebujejo delo, ki ga še niste združili, lahko poženete <code>git branch --no-merged</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git branch --no-merged
  testing</code></pre>
</div>
</div>
<div class="paragraph">
<p>To pokaže vašo drugo vejo.
Ker vsebuje delo, ki še ni bilo združeno, poskus brisanja z <code>git branch -d</code> ne bo uspešen:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git branch -d testing
error: The branch 'testing' is not fully merged.
If you are sure you want to delete it, run 'git branch -D testing'.</code></pre>
</div>
</div>
<div class="paragraph">
<p>Če zares želite izbrisati vejo in izgubiti to delo, lahko brisanje prisilite z <code>-D</code>, kot nakazuje koristno sporočilo.</p>
</div>
<div class="admonitionblock tip">
<table>
<tr>
<td class="icon">
<div class="title">Namig</div>
</td>
<td class="content">
<div class="paragraph">
<p>Možnosti, opisani zgoraj, <code>--merged</code> in <code>--no-merged</code>, vam bosta, če jima ne podate imena potrditve ali veje kot argumenta, pokazali, kaj je, oziroma ni združeno v vašo <em>trenutno</em> vejo.</p>
</div>
<div class="paragraph">
<p>Vedno lahko podate dodaten argument, da povprašate o stanju združitve glede na neko drugo vejo, ne da bi najprej izvlekli to drugo vejo, kot na primer, kaj ni združeno v vejo <code>master</code>?</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git checkout testing
$ git branch --no-merged master
  topicA
  featureB</code></pre>
</div>
</div>
</td>
</tr>
</table>
</div>
<div class="sect3">
<h3 id="_spreminjanje_imena_veje">Spreminjanje imena veje</h3>
<div class="admonitionblock caution">
<table>
<tr>
<td class="icon">
<div class="title">Pozor</div>
</td>
<td class="content">
<div class="paragraph">
<p>Ne preimenujte vej, ki so še vedno v uporabi pri drugih sodelavcih.
Ne preimenujte vej, kot so master/main/mainline, ne da bi prebrali odsek <a href="{{< relurl "book/sl/v2/ch00/_changing_master" >}}">Spreminjanje imena veje master</a>.</p>
</div>
</td>
</tr>
</table>
</div>
<div class="paragraph">
<p>Predpostavimo, da imate vejo, ki se imenuje <code>bad-branch-name</code> in jo želite spremeniti v <code>corrected-branch-name</code>, pri čemer bi radi ohranili celotno zgodovino.
Poleg tega želite ime veje spremeniti tudi na oddaljenem strežniku (GitHub, GitLab, ali drugem strežniku).
Kako to storiti?</p>
</div>
<div class="paragraph">
<p>Lokalno preimenujte vejo z ukazom <code>git branch --move</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git branch --move bad-branch-name corrected-branch-name</code></pre>
</div>
</div>
<div class="paragraph">
<p>To nadomesti vašo vejo <code>bad-branch-name</code> s <code>corrected-branch-name</code>, vendar je ta sprememba trenutno le lokalna.
Da bi drugi videli popravljeno vejo na oddaljenem strežniku, jo morate potisniti:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git push --set-upstream origin corrected-branch-name</code></pre>
</div>
</div>
<div class="paragraph">
<p>Sedaj si bomo na kratko ogledali, kje smo:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git branch --all
* corrected-branch-name
  main
  remotes/origin/bad-branch-name
  remotes/origin/corrected-branch-name
  remotes/origin/main</code></pre>
</div>
</div>
<div class="paragraph">
<p>Opazite, da ste na veji <code>corrected-branch-name</code> in da je na voljo na oddaljenem strežniku.
Vendar pa je veja s slabim imenom še vedno prisotna tam, ampak jo pa lahko izbrišete z izvedbo naslednjega ukaza:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git push origin --delete bad-branch-name</code></pre>
</div>
</div>
<div class="paragraph">
<p>Tako je slabo ime veje v celoti nadomeščeno s popravljenim imenom veje.</p>
</div>
<div class="sect4">
<h4 id="_changing_master">Spreminjanje imena veje master</h4>
<div class="admonitionblock warning">
<table>
<tr>
<td class="icon">
<div class="title">Opozorilo</div>
</td>
<td class="content">
<div class="paragraph">
<p>Spreminjanje imena veje, kot je master/main/mainline/default, bo pokvarilo integracije, storitve, pomožne programe in skripte za gradnjo in izdajo, katere uporablja vaš repozitorij.
Preden to storite, se posvetujte s svojimi sodelavci.
Prav tako poskrbite, da temeljito preiščete svoj repozitorij in posodobite vse sklice na staro ime veje v svoji kodi in skriptih.</p>
</div>
</td>
</tr>
</table>
</div>
<div class="paragraph">
<p>Preimenujte vašo lokalno vejo <code>master</code> v <code>main</code> s sledečim ukazom:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git branch --move master main</code></pre>
</div>
</div>
<div class="paragraph">
<p>Sedaj lokalna veja <code>master</code> ne obstaja več, ker je bila preimenovana v vejo <code>main</code>.</p>
</div>
<div class="paragraph">
<p>Da sporočite drugim, da vidijo novo vejo <code>main</code>, jo morate potisniti na daljavo.
To naredi preimenovano vejo na voljo na daljavi.</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git push --set-upstream origin main</code></pre>
</div>
</div>
<div class="paragraph">
<p>Sedaj imamo naslednje stanje:</p>
</div>
<div class="listingblock">
<div class="content">
<pre class="highlight"><code class="language-console?prompt=$" data-lang="console?prompt=$">$ git branch --all
* main
  remotes/origin/HEAD -&gt; origin/master
  remotes/origin/main
  remotes/origin/master</code></pre>
</div>
</div>
<div class="paragraph">
<p>Vaša lokalna veja <code>master</code> je izginila, saj jo je zamenjala veja <code>main</code>.
Veja <code>main</code> je prisotna na oddaljenem strežniku.
Vendar pa je stara veja <code>master</code> še vedno prisotna na oddaljenem strežniku.
Drugi sodelavci bodo nadaljevali z uporabo veje <code>master</code> kot osnovo za svoje delo, dokler ne izvedete nadaljnjih sprememb.</p>
</div>
<div class="paragraph">
<p>Zdaj imate pred seboj še nekaj nalog, ki jih morate opraviti, da dokončate prehod:</p>
</div>
<div class="ulist">
<ul>
<li>
<p>Vsi projekti, ki temeljijo na tem, bodo morali posodobiti svojo kodo in/ali konfiguracijo.</p>
</li>
<li>
<p>Posodobite konfiguracijske datoteke za pogone testov.</p>
</li>
<li>
<p>Prilagodite skripte za gradnjo in izdajo.</p>
</li>
<li>
<p>Preusmerite nastavitve na gostitelju svojega repozitorija za stvari, kot so privzeta veja repozitorija, pravila združevanja in druge stvari, ki se prilegajo imenom vej.</p>
</li>
<li>
<p>Posodobite sklice na staro vejo v dokumentaciji.</p>
</li>
<li>
<p>Zaprite ali združite vse zahtevke potegov, ki se nanašajo na staro vejo.</p>
</li>
</ul>
</div>
<div class="paragraph">
<p>Ko boste opravili vse te naloge in boste prepričani, da veja <code>main</code> deluje enako kot veja <code>master</code>, lahko izbrišete vejo <code>master</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git push origin --delete master</code></pre>
</div>
</div>
</div>
</div>
<div id="nav"><a href="{{< previous-section >}}">prev</a> | <a href="{{< next-section >}}">next</a></div>