---
### DO NOT EDIT! Generated by script/update-book2.rb
category: book
section: documentation
subsection: book
sidebar: book
book:
  language_code: sl
  chapter:
    title: Orodja Git
    number: 7
  section:
    title: Demistifikacija ponastavitve
    number: 7
    cs_number: '7.7'
    previous: book/sl/v2/Orodja-Git-Prepisovanje-zgodovine
    next: book/sl/v2/Orodja-Git-Napredno-združevanje
title: Git - Demistifikacija ponastavitve
---
<h2 id="_git_reset">Demistifikacija ponastavitve</h2>
<div class="paragraph">
<p>Preden se premaknemo na bolj specializirana orodja, se pogovorimo o Gitovih ukazih <code>reset</code> in <code>checkout</code>.
Ta ukaza sta ena izmed najbolj zmedenih delov Gita, ko se z njima prvič srečate.
Naredita toliko stvari, da se zdi obupno poskusiti jih dejansko razumeti in pravilno uporabiti.
Za to priporočamo preprosto metaforo.</p>
</div>
<div class="sect3">
<h3 id="_tri_drevesa">Tri drevesa</h3>
<div class="paragraph">
<p>Lažji način razmišljanja o <code>reset</code> in <code>checkout</code> je skozi mentalni okvir Gita kot vsebinskega upravitelja treh različnih dreves.
S pojmom »drevo« tukaj dejansko mislimo na »zbirko datotek«, ne nujno na podatkovno strukturo.
Obstajajo nekateri primeri, kjer indeks ne deluje točno kot drevo, vendar je za naše namene za zdaj lažje razmišljati o njem na ta način.</p>
</div>
<div class="paragraph">
<p>Git v svojem normalnem delovanju kot sistem upravlja in manipulira s tremi drevesi:</p>
</div>
<table class="tableblock frame-all grid-all stretch">
<colgroup>
<col style="width: 33.3333%;">
<col style="width: 66.6667%;">
</colgroup>
<thead>
<tr>
<th class="tableblock halign-left valign-top">Drevo</th>
<th class="tableblock halign-left valign-top">Vloga</th>
</tr>
</thead>
<tbody>
<tr>
<td class="tableblock halign-left valign-top"><p class="tableblock">HEAD</p></td>
<td class="tableblock halign-left valign-top"><p class="tableblock">Zadnji posnetek potrditve, naslednja nadrejena</p></td>
</tr>
<tr>
<td class="tableblock halign-left valign-top"><p class="tableblock">Indeks</p></td>
<td class="tableblock halign-left valign-top"><p class="tableblock">Predlagan posnetek naslednje potrditve</p></td>
</tr>
<tr>
<td class="tableblock halign-left valign-top"><p class="tableblock">Delovni direktorij</p></td>
<td class="tableblock halign-left valign-top"><p class="tableblock">Peskovnik</p></td>
</tr>
</tbody>
</table>
<div class="sect4">
<h4 id="_head">HEAD</h4>
<div class="paragraph">
<p>HEAD je kazalec na trenutno vejno referenco, ki pa je sama po sebi kazalec na zadnjo potrditev, narejeno na tej veji.
To pomeni, da bo HEAD nadrejeni naslednje ustvarjene potrditve.
Na splošno je najpreprosteje razmišljati o HEAD-u kot o posnetku <strong>vaše zadnje potrditve na tej veji</strong>.</p>
</div>
<div class="paragraph">
<p>Dejansko je precej enostavno videti, kako je ta posnetek videti.
Tukaj je primer pridobivanja dejanskega seznama direktorijev in kontrolnih vsot SHA-1 za vsako datoteko v posnetku HEAD:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git cat-file -p HEAD
tree cfda3bf379e4f8dba8717dee55aab78aef7f4daf
author Scott Chacon  1301511835 -0700
committer Scott Chacon  1301511835 -0700

initial commit

$ git ls-tree -r HEAD
100644 blob a906cb2a4a904a152...   README
100644 blob 8f94139338f9404f2...   Rakefile
040000 tree 99f1a6d12cb4b6f19...   lib</code></pre>
</div>
</div>
<div class="paragraph">
<p>Gitova ukaza <code>cat-file</code> in <code>ls-tree</code> sta ukaza »napeljave«, ki se uporabljata za stvari nižje ravni in nista resnično uporabljena v vsakodnevnem delu, vendar nam pa pomagata videti, kaj se dogaja tukaj.</p>
</div>
</div>
<div class="sect4">
<h4 id="_the_index">Indeks</h4>
<div class="paragraph">
<p><em>Indeks</em> je vaša <strong>naslednja predlagana potrditev</strong>.
To zasnovo smo označevali tudi kot Gitovo »področje priprave«, saj si ga Git ogleda, ko zaženete ukaz <code>git commit</code>.</p>
</div>
<div class="paragraph">
<p>Git napolni ta indeks s seznamom vsebine datotek, ki so bile nazadnje izvlečene v vaš delovni direktorij, in kako so bile videti, ko so bile prvotno izvlečene.
Nato nekatere od teh datotek nadomestite z novimi različicami in <code>git commit</code> to pretvori v drevo za novo potrditev.</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git ls-files -s
100644 a906cb2a4a904a152e80877d4088654daad0c859 0	README
100644 8f94139338f9404f26296befa88755fc2598c289 0	Rakefile
100644 47c6340d6459e05787f644c2447d2595f5d3a54b 0	lib/simplegit.rb</code></pre>
</div>
</div>
<div class="paragraph">
<p>Tukaj ponovno uporabljamo <code>git ls-files</code>, ki je bolj ukaz v zakulisju in vam prikaže, kako je trenutno videti vaš indeks.</p>
</div>
<div class="paragraph">
<p>Indeks tehnično gledano ni drevesna struktura — dejansko je implementiran kot sploščen manifest — vendar za naše namene je dovolj blizu.</p>
</div>
</div>
<div class="sect4">
<h4 id="_delovni_direktorij">Delovni direktorij</h4>
<div class="paragraph">
<p>Nazadnje imate vaš <em>delovni direktorij</em> (ki se pogosto imenuje tudi »delovno drevo«).
Drugi dve drevesi shranjujeta svojo vsebino na učinkovit, vendar nepraktičen način v direktoriju <code>.git</code>.
Delovni direktorij jih razpakira v dejanske datoteke, kar vam omogoča lažje urejanje.
Delovni direktorij si lahko predstavljate kot <strong>peskovnik</strong>, kjer lahko preizkusite spremembe, preden jih potrdite v področje priprave (indeks) in nato v zgodovino.</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ tree
.
├── README
├── Rakefile
└── lib
    └── simplegit.rb

1 directory, 3 files</code></pre>
</div>
</div>
</div>
</div>
<div class="sect3">
<h3 id="_potek_dela">Potek dela</h3>
<div class="paragraph">
<p>Običajni način dela z Gitom je zabeležiti posnetke vašega projekta v zaporedno boljša stanja z manipulacijo teh treh dreves.</p>
</div>
<div class="imageblock">
<div class="content">
<img src="{{< relurl "book/sl/v2/images/reset-workflow.png" >}}" alt="Gitov običajni potek dela">
</div>
<div class="title">Slika 137. Gitov običajni potek dela</div>
</div>
<div class="paragraph">
<p>Predstavljajmo si ta proces: recimo, da vstopite v nov direktorij, ki vsebuje eno samo datoteko.
To imenujemo <strong>v1</strong> datoteke in jo bomo označili z modro barvo.
Sedaj zaženemo <code>git init</code>, kar bo ustvarilo repozitorij Git z referenco glave (HEAD), ki kaže na nerojeno vejo <code>master</code>.</p>
</div>
<div class="imageblock">
<div class="content">
<img src="{{< relurl "book/sl/v2/images/reset-ex1.png" >}}" alt="Novo inicializirani repozitorij Git z datoteko izven področja priprave v delovnem direktoriju">
</div>
<div class="title">Slika 138. Novo inicializirani repozitorij Git z datoteko izven področja priprave v delovnem direktoriju</div>
</div>
<div class="paragraph">
<p>V tem trenutku ima vsebino le drevo delovnega direktorija.</p>
</div>
<div class="paragraph">
<p>Zdaj želimo potrditi to datoteko, zato uporabimo <code>git add</code>, da vsebino v delovnem direktoriju kopiramo v indeks.</p>
</div>
<div class="imageblock">
<div class="content">
<img src="{{< relurl "book/sl/v2/images/reset-ex2.png" >}}" alt="`git add` kopira datoteko v indeks">
</div>
<div class="title">Slika 139. <code>git add</code> kopira datoteko v indeks</div>
</div>
<div class="paragraph">
<p>Nato zaženemo <code>git commit</code>, ki sprejme vsebino indeksa in jo shrani kot trajni posnetek, ustvari objekt potrditve, ki kaže na ta posnetek, in posodobi <code>master</code>, da kaže na to potrditev.</p>
</div>
<div class="imageblock">
<div class="content">
<img src="{{< relurl "book/sl/v2/images/reset-ex3.png" >}}" alt="Korak `git commit`">
</div>
<div class="title">Slika 140. Korak <code>git commit</code>
</div>
</div>
<div class="paragraph">
<p>Če zaženemo <code>git status</code>, ne bomo videli sprememb, saj so vsa tri drevesa enaka.</p>
</div>
<div class="paragraph">
<p>Sedaj želimo spremeniti to datoteko in jo potrditi.
Gremo skozi enak postopek; najprej spremenimo datoteko v svojem delovnem direktoriju.
Imenujmo jo <strong>v2</strong> datoteke in jo označimo z rdečo barvo.</p>
</div>
<div class="imageblock">
<div class="content">
<img src="{{< relurl "book/sl/v2/images/reset-ex4.png" >}}" alt="Repozitorij Git s spremenjeno datoteko v delovnem direktoriju">
</div>
<div class="title">Slika 141. Repozitorij Git s spremenjeno datoteko v delovnem direktoriju</div>
</div>
<div class="paragraph">
<p>Če zdaj zaženemo <code>git status</code>, bomo videli datoteko v rdeči barvi z napisom »Changes not staged for commit«, ker se ta vnos razlikuje med indeksom in delovnim direktorijem.
Nato zaženemo <code>git add</code>, da jo damo v področje priprave (v naš indeks).</p>
</div>
<div class="imageblock">
<div class="content">
<img src="{{< relurl "book/sl/v2/images/reset-ex5.png" >}}" alt="Dodajanje spremembe v področje priprave (indeks)">
</div>
<div class="title">Slika 142. Dodajanje spremembe v področje priprave (indeks)</div>
</div>
<div class="paragraph">
<p>Če zaženemo <code>git status</code>, bomo trenutno videli datoteko v zeleni barvi pod »Changes to be committed«, ker se indeks in HEAD razlikujeta — to pomeni, da se naša naslednja predlagana potrditev razlikuje od naše zadnje potrditve.
Na koncu zaženemo <code>git commit</code>, da zaključimo potrjevanje.</p>
</div>
<div class="imageblock">
<div class="content">
<img src="{{< relurl "book/sl/v2/images/reset-ex6.png" >}}" alt="Korak `git commit` s spremenjeno datoteko">
</div>
<div class="title">Slika 143. Korak <code>git commit</code> s spremenjeno datoteko</div>
</div>
<div class="paragraph">
<p>Zdaj nam <code>git status</code> ne bo dal nobenega izpisa, saj so vsa tri drevesa spet enaka.</p>
</div>
<div class="paragraph">
<p>Preklapljanje vej in kloniranje gresta skozi podoben proces.
Ko preklopite na vejo, se spremeni <strong>HEAD</strong>, da kaže na novo referenco veje, vaš indeks se napolni s posnetkom te potrditve, nato pa se vsebina <strong>indeksa</strong> kopira v vaš <strong>delovni direktorij</strong>.</p>
</div>
</div>
<div class="sect3">
<h3 id="_vloga_ponastavitve">Vloga ponastavitve</h3>
<div class="paragraph">
<p>Ukaz <code>reset</code> ima več smisla, če ga gledamo v tem kontekstu.</p>
</div>
<div class="paragraph">
<p>Za namene teh primerov recimo, da smo spet spremenili datoteko <code>file.txt</code> in jo tretjič potrdili.
Tako je sedaj videti naša zgodovina:</p>
</div>
<div class="imageblock">
<div class="content">
<img src="{{< relurl "book/sl/v2/images/reset-start.png" >}}" alt="Repozitorij Git s tremi potrditvami">
</div>
<div class="title">Slika 144. Repozitorij Git s tremi potrditvami</div>
</div>
<div class="paragraph">
<p>Sedaj si poglejmo, kaj <code>reset</code> točno naredi, ko ga pokličemo.
Neposredno spreminja ta tri drevesa na preprost in predvidljiv način.
Izvede do tri osnovne operacije.</p>
</div>
<div class="sect4">
<h4 id="_1_korak_premikanje_head">1. korak: Premikanje HEAD</h4>
<div class="paragraph">
<p>Prva stvar, ki jo <code>reset</code> naredi, je premik tistega, na kar kaže HEAD.
To ni enako spreminjanju samega HEAD (to naredi ukaz <code>checkout</code>); <code>reset</code> premakne vejo, na katero kaže HEAD.
To pomeni, da če je HEAD nastavljen na vejo <code>master</code> (torej se trenutno nahajate na veji <code>master</code>), bo izvajanje ukaza <code>git reset 9e5e6a4</code> najprej spremenilo <code>master</code>, da kaže na <code>9e5e6a4</code>.</p>
</div>
<div class="imageblock">
<div class="content">
<img src="{{< relurl "book/sl/v2/images/reset-soft.png" >}}" alt="Mehka ponastavitev">
</div>
<div class="title">Slika 145. Mehka ponastavitev</div>
</div>
<div class="paragraph">
<p>Ne glede na to, katero obliko <code>reset</code> z določeno potrditvijo uporabite, je to prva stvar, ki jo bo vedno poskusil narediti.
Z uporabo <code>reset --soft</code> se bo postopek tam preprosto ustavil.</p>
</div>
<div class="paragraph">
<p>Sedaj si vzemite trenutek in si oglejte ta diagram ter ugotovite, kaj se je zgodilo: v bistvu se je preklical zadnji ukaz <code>git commit</code>.
Ko zaženete <code>git commit</code>, Git ustvari novo potrditev in nanjo premakne vejo, na katero kaže HEAD.
Ko se z ukazom <code>reset</code> vrnete na <code>HEAD~</code> (na nadrejeno od <code>HEAD</code>), premaknete vejo nazaj na prejšnje mesto, pri tem pa ne spremenite indeksa ali delovnega direktorija.
Sedaj lahko posodobite indeks in znova zaženete <code>git commit</code>, da dosežete to, kar bi naredil <code>git commit --amend</code> (glejte <a href="{{< relurl "book/sl/v2/ch00/_git_amend" >}}">Spreminjanje zadnje potrditve</a>).</p>
</div>
</div>
<div class="sect4">
<h4 id="_2_korak_posodobitev_indeksa_mixed">2. korak: Posodobitev indeksa (<code>--mixed</code>)</h4>
<div class="paragraph">
<p>Opazite lahko, da boste z zagonom ukaza <code>git status</code> sedaj videli v zeleni barvi razliko med indeksom in tem, kam kaže novi HEAD.</p>
</div>
<div class="paragraph">
<p>Naslednja stvar, ki jo bo <code>reset</code> naredil, je posodobitev indeksa z vsebino posnetka, na katerega sedaj kaže HEAD.</p>
</div>
<div class="imageblock">
<div class="content">
<img src="{{< relurl "book/sl/v2/images/reset-mixed.png" >}}" alt="Mešana ponastavitev">
</div>
<div class="title">Slika 146. Mešana ponastavitev</div>
</div>
<div class="paragraph">
<p>Če določite možnost <code>--mixed</code>, se bo postopek ukaza <code>reset</code> ustavil na tem koraku.
To je tudi privzeta možnost, zato če ne navedete nobene možnosti (v tem primeru le <code>git reset HEAD~</code>), se bo ukaz končal tukaj.</p>
</div>
<div class="paragraph">
<p>Sedaj si vzemite še eno sekundo, da si ogledate ta diagram in ugotovite, kaj se je zgodilo: še vedno ste preklicali zadnji ukaz <code>commit</code>, vendar ste tudi premaknili vse spremembe iz indeksa v delovni direktorij.
Vrnili ste se na stanje pred zagonom ukazov <code>git add</code> in <code>git commit</code>.</p>
</div>
</div>
<div class="sect4">
<h4 id="_3_korak_posodobitev_delovnega_direktorija_hard">3. korak: Posodobitev delovnega direktorija (<code>--hard</code>)</h4>
<div class="paragraph">
<p>Tretja stvar, ki jo bo <code>reset</code> naredil, je, da bo delovni direktorij videti tako kot indeks.
Če uporabite možnost <code>--hard</code>, se bo nadaljeval na tej stopnji.</p>
</div>
<div class="imageblock">
<div class="content">
<img src="{{< relurl "book/sl/v2/images/reset-hard.png" >}}" alt="Trda ponastavitev">
</div>
<div class="title">Slika 147. Trda ponastavitev</div>
</div>
<div class="paragraph">
<p>Razmislimo o tem, kaj se je pravkar zgodilo.
Preklicali ste zadnjo potrditev, ukaza <code>git add</code> in <code>git commit</code> <strong>ter</strong> vso delo, ki ste ga opravili v svojem delovnem direktoriju.</p>
</div>
<div class="paragraph">
<p>Pomembno je opozoriti, da je ta zastavica (<code>--hard</code>) edini način, da je ukaz <code>reset</code> nevaren, in eden izmed zelo redkih primerov, ko Git dejansko uniči podatke.
Katerakoli drugačna uporaba ukaza <code>reset</code> se lahko precej enostavno razveljavi, ne pa možnost <code>--hard</code>, saj silovito prepiše datoteke v delovnem direktoriju.
V tem posebnem primeru imamo še vedno različico <strong>v3</strong> naše datoteke v potrditvi v naši bazi podatkov Git in jo lahko dobimo nazaj s pogledom v naš reflog, vendar bi jo Git še vedno prepisal, če je ne bi potrdili, in postala bi nepopravljivo izgubljena.</p>
</div>
</div>
<div class="sect4">
<h4 id="_povzetek_8">Povzetek</h4>
<div class="paragraph">
<p>Ukaz <code>reset</code> prepisuje ta tri drevesa v določenem vrstnem redu in se ustavi, ko mu to sporočite:</p>
</div>
<div class="olist arabic">
<ol class="arabic">
<li>
<p>Premakne vejo, na katero kaže HEAD <em>(ustavi se tu, če je izbrana možnost <code>--soft</code>)</em>.</p>
</li>
<li>
<p>Posodobi indeks, da ustreza trenutnemu stanju HEAD-a <em>(ustavi se tu, razen če je izbrana možnost <code>--hard</code>)</em>.</p>
</li>
<li>
<p>Posodobi delovni direktorij tako, da ustreza indeksu.</p>
</li>
</ol>
</div>
</div>
</div>
<div class="sect3">
<h3 id="_ponastavitev_s_potjo">Ponastavitev s potjo</h3>
<div class="paragraph">
<p>To zajema obnašanje ukaza <code>reset</code> v njegovi osnovni obliki, vendar pa mu lahko podate tudi pot, na kateri naj deluje.
Če navedete pot, bo <code>reset</code> preskočil korak 1 in omejil preostanek svojih dejanj na določeno datoteko ali niz datotek.
To dejansko ima smisel — HEAD je le kazalec in ne morete kazati na del ene potrditve in del druge.
Vendar pa se <em>lahko</em> indeks in delovno okolje delno posodobita, zato <code>reset</code> nadaljuje s korakoma 2 in 3.</p>
</div>
<div class="paragraph">
<p>Zato predpostavimo, da zaženemo <code>git reset file.txt</code>.
Ta oblika (ker niste navedli SHA-1 ali veje in niste navedli <code>--soft</code> ali <code>--hard</code>) je kratka oblika <code>git reset --mixed HEAD file.txt</code>, ki bo:</p>
</div>
<div class="olist arabic">
<ol class="arabic">
<li>
<p>Premaknila vejo, na katero kaže HEAD <em>(preskočeno)</em>.</p>
</li>
<li>
<p>Naredi, da indeks izgleda kot HEAD <em>(ustavi se tukaj)</em>.</p>
</li>
</ol>
</div>
<div class="paragraph">
<p>Tako preprosto kopira <code>file.txt</code> iz HEAD-a v indeks.</p>
</div>
<div class="imageblock">
<div class="content">
<img src="{{< relurl "book/sl/v2/images/reset-path1.png" >}}" alt="Mešana ponastavitev s potjo">
</div>
<div class="title">Slika 148. Mešana ponastavitev s potjo</div>
</div>
<div class="paragraph">
<p>To ima praktični učinek dajanja datoteke <em>izven področja priprave</em>.
Če si ogledamo diagram za ta ukaz in razmislimo o tem, kaj naredi <code>git add</code>, sta si natančno nasprotna.</p>
</div>
<div class="imageblock">
<div class="content">
<img src="{{< relurl "book/sl/v2/images/reset-path2.png" >}}" alt="Dodajanje datoteke v področje priprave (indeks)">
</div>
<div class="title">Slika 149. Dodajanje datoteke v področje priprave (indeks)</div>
</div>
<div class="paragraph">
<p>To je razlog, zakaj nam izhod ukaza <code>git status</code> predlaga, naj za preklic dajanja datoteke v področje priprave uporabimo ta ukaz (za več informacij glejte razdelek <a href="{{< relurl "book/sl/v2/ch00/_unstaging" >}}">Povrnitev datoteke iz področja priprave</a>).</p>
</div>
<div class="paragraph">
<p>Enako lahko dosežemo tudi tako, da Gitu ne dovolimo, da smo mislili »povleci podatke iz HEAD«, tako da navedemo specifično potrditev, od koder želimo povleči datoteko.
Tako bi lahko zagnali nekaj podobnega <code>git reset eb43bf file.txt</code>.</p>
</div>
<div class="imageblock">
<div class="content">
<img src="{{< relurl "book/sl/v2/images/reset-path3.png" >}}" alt="Mehka ponastavitev s potjo na določeno potrditev">
</div>
<div class="title">Slika 150. Mehka ponastavitev s potjo na določeno potrditev</div>
</div>
<div class="paragraph">
<p>To dejansko naredi enako, kot če bi v delovnem direktoriju vsebino datoteke pripeljali nazaj na <strong>v1</strong>, na njej uporabili <code>git add</code> in jo nato spet vrnili na <strong>v3</strong> (ne da bi dejansko šli skozi vse te korake).
Če zdaj poženemo <code>git commit</code>, bo zabeležil spremembo, ki vrne datoteko nazaj na <strong>v1</strong>, čeprav je dejansko nikoli nismo imeli v svojem delovnem direktoriju.</p>
</div>
<div class="paragraph">
<p>Zanimivo je tudi omeniti, da kot pri <code>git add</code>, lahko tudi ukaz <code>reset</code> sprejme možnost <code>--patch</code>, da premakne vsebine iz področja priprave po kosih.
Tako lahko izbirate katero vsebino želite pustiti izven področja priprave, ali jo obrniti.</p>
</div>
</div>
<div class="sect3">
<h3 id="_stiskanje_skupaj">Stiskanje skupaj</h3>
<div class="paragraph">
<p>Poglejmo, kako lahko s tem novo pridobljenim orodjem naredimo nekaj zanimivega — stisnemo potrdive skupaj (angl. <em>squashing</em>).</p>
</div>
<div class="paragraph">
<p>Recimo, da imate vrsto potrditev s sporočili, kot so »ups.«, »WIP« in »forgot this file«.
Uporabite lahko <code>reset</code>, da jih hitro in enostavno združite v eno samo potrditev, kar vas bo naredilo pametnejšega.
V razdelku <a href="{{< relurl "book/sl/v2/ch00/_squashing" >}}">Stiskanje potrditev skupaj</a> je prikazan še en način, kako to storiti, vendar bo v tem primeru lažje uporabiti <code>reset</code>.</p>
</div>
<div class="paragraph">
<p>Recimo, da imate projekt, kjer prva potrditev vsebuje eno datoteko, druga pa je dodala novo datoteko in spremenila prvo, tretja potrditev pa je ponovno spremenila prvo datoteko.
Druga potrditev je bilo delo v napredku in ga želite stisniti skupaj.</p>
</div>
<div class="imageblock">
<div class="content">
<img src="{{< relurl "book/sl/v2/images/reset-squash-r1.png" >}}" alt="Repozitorij Git">
</div>
<div class="title">Slika 151. Repozitorij Git</div>
</div>
<div class="paragraph">
<p>Za premikanje glavne veje na starejšo potrditev (zadnjo potrditev, ki jo želite obdržati), lahko zaženete ukaz <code>git reset --soft HEAD~2</code>:</p>
</div>
<div class="imageblock">
<div class="content">
<img src="{{< relurl "book/sl/v2/images/reset-squash-r2.png" >}}" alt="Premik HEAD-a pri mehki ponastavitvi">
</div>
<div class="title">Slika 152. Premik HEAD-a pri mehki ponastavitvi</div>
</div>
<div class="paragraph">
<p>In nato enostavno ponovno poženete <code>git commit</code>:</p>
</div>
<div class="imageblock">
<div class="content">
<img src="{{< relurl "book/sl/v2/images/reset-squash-r3.png" >}}" alt="Repozitorij Git s stisnjeno potrditvijo">
</div>
<div class="title">Slika 153. Repozitorij Git s stisnjeno potrditvijo</div>
</div>
<div class="paragraph">
<p>Sedaj lahko vidite, da vaša dosegljiva zgodovina, zgodovina, ki bi jo potisnili, zdaj kaže, kot da imate eno potrditev s <code>file-a.txt</code> <strong>v1</strong>, nato drugo, ki je spremenila <code>file-a.txt</code> na <strong>v3</strong> in dodala <code>file-b.txt</code>.
Potrditve z različico datoteke <strong>v2</strong> ni več v zgodovini.</p>
</div>
</div>
<div class="sect3">
<h3 id="_izvlečenje">Izvlečenje</h3>
<div class="paragraph">
<p>Končno se morda sprašujete, kakšna je razlika med ukazoma <code>checkout</code> in <code>reset</code>.
Podobno kot <code>reset</code>, <code>checkout</code> manipulira s tremi drevesi, in je nekoliko drugačen glede na to, ali mu podate pot do datoteke ali ne.</p>
</div>
<div class="sect4">
<h4 id="_brez_poti">Brez poti</h4>
<div class="paragraph">
<p>Izvedba <code>git checkout [branch]</code> je precej podobna izvedbi <code>git reset --hard [branch]</code>, saj posodobi vsa tri drevesa tako, da so videti kot <code>[branch]</code>, vendar obstajata dve pomembni razliki.</p>
</div>
<div class="paragraph">
<p>Prvič, glede na <code>reset --hard</code> je <code>checkout</code> varnejši glede delovnega direktorija; preveri, da ne briše datotek, ki so že spremenjene.
Pravzaprav je malce pametnejši od tega — poskuša narediti trivialno združevanje v delovnem direktoriju, zato bodo vse datoteke, ki jih <em>niste</em> spremenili, posodobljene.
<code>reset --hard</code> pa preprosto nadomesti vse preko celega nabora brez preverjanja.</p>
</div>
<div class="paragraph">
<p>Druga pomembna razlika je, kako <code>checkout</code> posodobi HEAD.
Kjer <code>reset</code> premakne vejo, na katero kaže HEAD, <code>checkout</code> premakne sam HEAD, da kaže na drugo vejo.</p>
</div>
<div class="paragraph">
<p>Na primer, recimo, da imamo veji <code>master</code> in <code>develop</code>, ki kažeta na različni potrditvi, in smo trenutno na veji <code>develop</code> (tako da kaže HEAD nanjo).
Če izvedemo <code>git reset master</code>, se bo <code>develop</code> sama premaknila na isto potrditev kot <code>master</code>.
Če pa izvedemo <code>git checkout master</code>, se <code>develop</code> ne premakne, premakne se sam HEAD.
HEAD bo sedaj kazal na <code>master</code>.</p>
</div>
<div class="paragraph">
<p>V obeh primerih premikamo HEAD, da kaže na potrditev A, vendar je način, <em>kako</em> to storimo, zelo drugačen.
<code>reset</code> premakne vejo, na katero kaže HEAD, <code>checkout</code> pa premakne sam HEAD.</p>
</div>
<div class="imageblock">
<div class="content">
<img src="{{< relurl "book/sl/v2/images/reset-checkout.png" >}}" alt="`git checkout` in `git reset`">
</div>
<div class="title">Slika 154. <code>git checkout</code> in <code>git reset</code>
</div>
</div>
</div>
<div class="sect4">
<h4 id="_s_potmi">S potmi</h4>
<div class="paragraph">
<p>Drugi način izvedbe ukaza <code>checkout</code> je s potjo do datoteke, kar, tako kot pri <code>reset</code>, ne premakne HEAD-a.
Gre za isto kot <code>git reset [branch] file</code>, saj posodobi indeks z datoteko v tej potrditvi in prepiše datoteko v delovnem direktoriju.
Gre za popolnoma enako reč, kot je <code>git reset --hard [branch] file</code> (če bi lahko to izvedli z <code>reset</code>) — ni varno za delovni direktorij in ne premakne HEAD-a.</p>
</div>
<div class="paragraph">
<p>Podobno kot pri <code>git reset</code> in <code>git add</code>, tudi <code>checkout</code> sprejme možnost <code>--patch</code>, s katero lahko izberete, katere vsebine datoteke želite selektivno povrniti po koščkih.</p>
</div>
</div>
</div>
<div class="sect3">
<h3 id="_povzetek_9">Povzetek</h3>
<div class="paragraph">
<p>Upamo, da zdaj razumete ukaz <code>reset</code> in se z njim počutite bolj domače, vendar ste pa verjetno še vedno malo zmedeni glede tega, kako se točno razlikuje od <code>checkout</code> in si ne morete zapomniti vseh pravil za različne klice.</p>
</div>
<div class="paragraph">
<p>Tu je plonk listek za ukaze, ki vplivajo na drevesa.
Stolpec <code>HEAD</code> prebere <code>REF</code>, če ta ukaz premakne referenco (vejo), na katero kaže HEAD, in <code>HEAD</code>, če premakne sam HEAD.
Posebno pozornost posvetite stolpcu »Varno za delovni direktorij?« — če piše <strong>NE</strong>, premislite še enkrat, preden zaženete ta ukaz.</p>
</div>
<table class="tableblock frame-all grid-all stretch">
<colgroup>
<col style="width: 42.8571%;">
<col style="width: 14.2857%;">
<col style="width: 14.2857%;">
<col style="width: 14.2857%;">
<col style="width: 14.2858%;">
</colgroup>
<thead>
<tr>
<th class="tableblock halign-left valign-top"></th>
<th class="tableblock halign-left valign-top">HEAD</th>
<th class="tableblock halign-left valign-top">Indeks</th>
<th class="tableblock halign-left valign-top">Delovni direktorij</th>
<th class="tableblock halign-left valign-top">Varno za delovni direktorij?</th>
</tr>
</thead>
<tbody>
<tr>
<td class="tableblock halign-left valign-top"><p class="tableblock"><strong>Nivo potrditve</strong></p></td>
<td class="tableblock halign-left valign-top"></td>
<td class="tableblock halign-left valign-top"></td>
<td class="tableblock halign-left valign-top"></td>
<td class="tableblock halign-left valign-top"></td>
</tr>
<tr>
<td class="tableblock halign-left valign-top"><p class="tableblock"><code>reset --soft [commit]</code></p></td>
<td class="tableblock halign-left valign-top"><p class="tableblock">REF</p></td>
<td class="tableblock halign-left valign-top"><p class="tableblock">NE</p></td>
<td class="tableblock halign-left valign-top"><p class="tableblock">NE</p></td>
<td class="tableblock halign-left valign-top"><p class="tableblock">DA</p></td>
</tr>
<tr>
<td class="tableblock halign-left valign-top"><p class="tableblock"><code>reset [commit]</code></p></td>
<td class="tableblock halign-left valign-top"><p class="tableblock">REF</p></td>
<td class="tableblock halign-left valign-top"><p class="tableblock">DA</p></td>
<td class="tableblock halign-left valign-top"><p class="tableblock">NE</p></td>
<td class="tableblock halign-left valign-top"><p class="tableblock">DA</p></td>
</tr>
<tr>
<td class="tableblock halign-left valign-top"><p class="tableblock"><code>reset --hard [commit]</code></p></td>
<td class="tableblock halign-left valign-top"><p class="tableblock">REF</p></td>
<td class="tableblock halign-left valign-top"><p class="tableblock">DA</p></td>
<td class="tableblock halign-left valign-top"><p class="tableblock">DA</p></td>
<td class="tableblock halign-left valign-top"><p class="tableblock"><strong>NE</strong></p></td>
</tr>
<tr>
<td class="tableblock halign-left valign-top"><p class="tableblock"><code>checkout &lt;commit&gt;</code></p></td>
<td class="tableblock halign-left valign-top"><p class="tableblock">HEAD</p></td>
<td class="tableblock halign-left valign-top"><p class="tableblock">DA</p></td>
<td class="tableblock halign-left valign-top"><p class="tableblock">DA</p></td>
<td class="tableblock halign-left valign-top"><p class="tableblock">DA</p></td>
</tr>
<tr>
<td class="tableblock halign-left valign-top"><p class="tableblock"><strong>Nivo datoteke</strong></p></td>
<td class="tableblock halign-left valign-top"></td>
<td class="tableblock halign-left valign-top"></td>
<td class="tableblock halign-left valign-top"></td>
<td class="tableblock halign-left valign-top"></td>
</tr>
<tr>
<td class="tableblock halign-left valign-top"><p class="tableblock"><code>reset [commit] &lt;paths&gt;</code></p></td>
<td class="tableblock halign-left valign-top"><p class="tableblock">NE</p></td>
<td class="tableblock halign-left valign-top"><p class="tableblock">DA</p></td>
<td class="tableblock halign-left valign-top"><p class="tableblock">NE</p></td>
<td class="tableblock halign-left valign-top"><p class="tableblock">DA</p></td>
</tr>
<tr>
<td class="tableblock halign-left valign-top"><p class="tableblock"><code>checkout [commit] &lt;paths&gt;</code></p></td>
<td class="tableblock halign-left valign-top"><p class="tableblock">NE</p></td>
<td class="tableblock halign-left valign-top"><p class="tableblock">DA</p></td>
<td class="tableblock halign-left valign-top"><p class="tableblock">DA</p></td>
<td class="tableblock halign-left valign-top"><p class="tableblock"><strong>NE</strong></p></td>
</tr>
</tbody>
</table>
</div>
<div id="nav"><a href="{{< previous-section >}}">prev</a> | <a href="{{< next-section >}}">next</a></div>