---
### DO NOT EDIT! Generated by script/update-book2.rb
category: book
section: documentation
subsection: book
sidebar: book
book:
  language_code: pl
  chapter:
    title: Narzędzia Gita
    number: 7
  section:
    title: Interaktywne używanie przechowali
    number: 2
    cs_number: '7.2'
    previous: book/pl/v2/Narzędzia-Gita-Wskazywanie-rewizji
    next: book/pl/v2/Narzędzia-Gita-Schowek-i-czyszczenie
title: Git - Interaktywne używanie przechowali
url: "/book/pl/v2/Narzędzia-Gita-Interaktywne-używanie-przechowali.html"
---
<h2 id="_interactive_staging">Interaktywne używanie przechowali</h2>
<div class="paragraph">
<p>Git dostarcza kilku skryptów, które ułatwiają wykonywanie zadań z linii poleceń.
Zobaczysz tutaj parę interaktywnych komend, które pomogą Ci z łatwością dopracować commity, aby zawierały tylko pewnie kombinacje i części plików.
Narzędzia te są bardzo przydatne w sytuacji, gdy zmieniasz kilka plików i następnie decydujesz, że chciałbyś, aby te zmiany były w kilku mniejszych commitach, zamiast w jednym dużym.
W ten sposób możesz mieć pewność, że Twoje commity są logicznie oddzielnymi zestawami zmian i mogą być łatwiej zweryfikowane przez innych programistów pracujących z Tobą.
Jeżeli uruchomisz <code>git add</code> z opcją <code>-i</code> lub <code>-interactive</code>, Git wejdzie w tryb interaktywny, pokazując coś podobnego do:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git add -i
           staged     unstaged path
  1:    unchanged        +0/-1 TODO
  2:    unchanged        +1/-1 index.html
  3:    unchanged        +5/-1 lib/simplegit.rb

*** Commands ***
  1: status     2: update      3: revert     4: add untracked
  5: patch      6: diff        7: quit       8: help
What now&gt;</code></pre>
</div>
</div>
<div class="paragraph">
<p>Możesz zauważyć, że ta komenda pokazuje zupełnie inny obraz przechowalni – właściwie są to te same informacje które możesz otrzymać przy pomocy <code>git status</code>, ale w bardziej zwięzłej formie.
Listuje ona zmiany które dodałeś do przechowalni po lewej stronie, oraz te które nie są w niej jeszcze po prawej.</p>
</div>
<div class="paragraph">
<p>Po nich pokazana jest sekcja komend <em>Commands</em>.
Możesz w niej zrobić kilka rzeczy takich jak dodanie plików do przechowalni, usunięcie z niej, dodanie do przechowalni części plików, dodanie nieśledzonych plików, czy otrzymanie różnicy między tym co jest w przechowalni.</p>
</div>
<div class="sect3">
<h3 id="_dodawanie_i_usuwanie_plików_z_przechowalni">Dodawanie i usuwanie plików z przechowalni</h3>
<div class="paragraph">
<p>Jeżeli naciśniesz <code>2</code> lub <code>u</code> w linii <code>What now&gt;</code>, skrypt dopyta Cię o to, które pliki chcesz dodać do przechowalni:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">What now&gt; 2
           staged     unstaged path
  1:    unchanged        +0/-1 TODO
  2:    unchanged        +1/-1 index.html
  3:    unchanged        +5/-1 lib/simplegit.rb
Update&gt;&gt;</code></pre>
</div>
</div>
<div class="paragraph">
<p>Aby dodać pliki <code>TODO</code> i <code>index.html</code> do przechowalni, możesz wpisać numery:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">Update&gt;&gt; 1,2
           staged     unstaged path
* 1:    unchanged        +0/-1 TODO
* 2:    unchanged        +1/-1 index.html
  3:    unchanged        +5/-1 lib/simplegit.rb
Update&gt;&gt;</code></pre>
</div>
</div>
<div class="paragraph">
<p>Znak <code>*</code> obok każdego pliku, oznacza że plik ten będzie dodany do przechowalni.
Jeżeli naciśniesz Enter, bez wpisywania niczego w <code>Update&gt;&gt;</code>, Git weźmie wszystkie zaznaczone pliki i doda je do przechowalni:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">Update&gt;&gt;
updated 2 paths

*** Commands ***
  1: status     2: update      3: revert     4: add untracked
  5: patch      6: diff        7: quit       8: help
What now&gt; 1
           staged     unstaged path
  1:        +0/-1      nothing TODO
  2:        +1/-1      nothing index.html
  3:    unchanged        +5/-1 lib/simplegit.rb</code></pre>
</div>
</div>
<div class="paragraph">
<p>Teraz możesz zauważyć, że pliki <code>TODO</code> i <code>index.html</code> są w przechowalni, a plik <code>simplegit.rb</code> nie. Jeżeli chcesz usunąć plik <code>TODO</code> z przechowalni, musisz użyć opcji <code>3</code> lub <code>r</code> (cofnij, od ang. <em>revert</em>):</p>
</div>
<div class="listingblock">
<div class="content">
<pre class="highlight"><code class="language-console" data-lang="console">*** Commands ***
  1: status     2: update      3: revert     4: add untracked
  5: patch      6: diff        7: quit       8: help
What now&gt; 3
           staged     unstaged path
  1:        +0/-1      nothing TODO
  2:        +1/-1      nothing index.html
  3:    unchanged        +5/-1 lib/simplegit.rb
Revert&gt;&gt; 1
           staged     unstaged path
* 1:        +0/-1      nothing TODO
  2:        +1/-1      nothing index.html
  3:    unchanged        +5/-1 lib/simplegit.rb
Revert&gt;&gt; [enter]
reverted one path</code></pre>
</div>
</div>
<div class="paragraph">
<p>Spójrz ponownie na status Gita, zobaczysz teraz, że usunąłeś z poczekalni plik <code>TODO</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">*** Commands ***
  1: status     2: update      3: revert     4: add untracked
  5: patch      6: diff        7: quit       8: help
What now&gt; 1
           staged     unstaged path
  1:    unchanged        +0/-1 TODO
  2:        +1/-1      nothing index.html
  3:    unchanged        +5/-1 lib/simplegit.rb</code></pre>
</div>
</div>
<div class="paragraph">
<p>Aby zobaczyć porównanie tego co jest w przechowalni, możesz użyć komendy <code>6</code> lub <code>d</code> (ang. <em>diff</em>).
Pokaże ona listę plików, które możesz wybrać aby zobaczyć wprowadzone zmiany.
Jest to podobne do działania komendy <code>git diff --cached</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">*** Commands ***
  1: status     2: update      3: revert     4: add untracked
  5: patch      6: diff        7: quit       8: help
What now&gt; 6
           staged     unstaged path
  1:        +1/-1      nothing index.html
Review diff&gt;&gt; 1
diff --git a/index.html b/index.html
index 4d07108..4335f49 100644
--- a/index.html
+++ b/index.html
@@ -16,7 +16,7 @@ Date Finder

 &lt;p id="out"&gt;...&lt;/p&gt;

-&lt;div id="footer"&gt;contact : support@github.com&lt;/div&gt;
+&lt;div id="footer"&gt;contact : email.support@github.com&lt;/div&gt;

 &lt;script type="text/javascript"&gt;</code></pre>
</div>
</div>
<div class="paragraph">
<p>Przy użyciu tych prostych komend, możesz używać trybu interaktywnego do łatwiejszej obsługi przechowalni.</p>
</div>
</div>
<div class="sect3">
<h3 id="_dodawanie_poprawek_do_przechowalni">Dodawanie poprawek do przechowalni</h3>
<div class="paragraph">
<p>Dla Gita możliwe jest również, aby dodać do przechowalni tylko część plików, a nie całość.
Na przykład, jeżeli zrobisz dwie zmiany w swoim pliku <code>simplegit.rb</code>, ale chcesz dodać do przechowalni tylko jedną z nich, a drugą nie.
Z interaktywnej linii poleceń, wybierz <code>5</code> lub <code>p</code> (ang. <em>patch</em>).
Git zapyta Cię, które pliki chciałbyś tylko w części dodać do przechowalni; następnie dla każdego zaznaczonego pliku, wyświetli kawałek różnicy na plikach i zapyta czy chcesz je dodać do przechowalni po kolei:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">diff --git a/lib/simplegit.rb b/lib/simplegit.rb
index dd5ecc4..57399e0 100644
--- a/lib/simplegit.rb
+++ b/lib/simplegit.rb
@@ -22,7 +22,7 @@ class SimpleGit
   end

   def log(treeish = 'master')
-    command("git log -n 25 #{treeish}")
+    command("git log -n 30 #{treeish}")
   end

   def blame(path)
Stage this hunk [y,n,a,d,/,j,J,g,e,?]?</code></pre>
</div>
</div>
<div class="paragraph">
<p>Masz teraz dużą ilość opcji.
Pisząc <code>?</code> otrzymasz listę rzeczy które możesz zrobić:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">Stage this hunk [y,n,a,d,/,j,J,g,e,?]? ?
y - stage this hunk
n - do not stage this hunk
a - stage this and all the remaining hunks in the file
d - do not stage this hunk nor any of the remaining hunks in the file
g - select a hunk to go to
/ - search for a hunk matching the given regex
j - leave this hunk undecided, see next undecided hunk
J - leave this hunk undecided, see next hunk
k - leave this hunk undecided, see previous undecided hunk
K - leave this hunk undecided, see previous hunk
s - split the current hunk into smaller hunks
e - manually edit the current hunk
? - print help</code></pre>
</div>
</div>
<div class="paragraph">
<p>Zazwyczaj, będziesz wybierał <code>y</code> lub <code>n</code> jeżeli chcesz dodać do przechowalni dany kawałek, ale zapisanie wszystkich które chcesz dodać do przechowalni w plikach, lub pominięcie decyzji również może być przydatne.
Jeżeli dodasz część pliku do przechowalni, a pozostałej części nie, wynik komendy status będzie podobny do:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">What now&gt; 1
           staged     unstaged path
  1:    unchanged        +0/-1 TODO
  2:        +1/-1      nothing index.html
  3:        +1/-1        +4/-0 lib/simplegit.rb</code></pre>
</div>
</div>
<div class="paragraph">
<p>Wynik komendy status dla pliku <code>simplegit.rb</code> jest interesujący.
Pokazuje on, że kilka linii jest dodanych do przechowalni, a kilka nie.
Masz plik, który jest tylko w części w przechowalni.
W tym momencie, możesz zakończyć działanie trybu interaktywnego i uruchomić <code>git commit</code> w celu zatwierdzenia zmian.</p>
</div>
<div class="paragraph">
<p>Nie musisz również być w trybie interaktywnym aby dodać część pliku do przechowalni – możesz wywołać to samo menu, poprzez uruchomienie <code>git add -p</code> lub <code>git add --patch</code> z linii komend.</p>
</div>
<div class="paragraph">
<p>Ponadto, możesz użyć trybu patch do częściowego resetowania plików komendą <code>reset --patch</code>, do sprawdzania części plików komendą <code>checkout --patch</code> i do przechowywania części plików komendą <code>stash save --patch</code>.
Zajmiemy się bardziej szczegółowo każdym z nich, gdy dojdziemy do bardziej zaawansowanych zastosowań tych komend.</p>
</div>
</div>
<div id="nav"><a href="{{< previous-section >}}">prev</a> | <a href="{{< next-section >}}">next</a></div>