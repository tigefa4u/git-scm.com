---
### DO NOT EDIT! Generated by script/update-book2.rb
category: book
section: documentation
subsection: book
sidebar: book
book:
  language_code: pl
  chapter:
    title: Podstawy Gita
    number: 2
  section:
    title: Pierwsze repozytorium Gita
    number: 1
    cs_number: '2.1'
    previous: book/pl/v2/Pierwsze-kroki-Podsumowanie
    next: book/pl/v2/Podstawy-Gita-Rejestrowanie-zmian-w-repozytorium
title: Git - Pierwsze repozytorium Gita
---
<p>Jeśli chcesz ograniczyć się do czytania jednego rozdziału, dobrze trafiłeś. Niniejszy rozdział obejmuje wszystkie podstawowe polecenia, które musisz znać, aby wykonać przeważającą część zadań, z którymi przyjdzie ci spędzić czas podczas pracy z Gitem. Po zapoznaniu się z rozdziałem powinieneś umieć samodzielnie tworzyć i konfigurować repozytoria, rozpoczynać i kończyć śledzenie plików, umieszczać zmiany w poczekalni oraz je zatwierdzać. Pokażemy ci także, jak skonfigurować Gita tak, aby ignorował pewne pliki oraz całe ich grupy według zadanego wzorca, szybko i łatwo cofać błędne zmiany, przeglądać historię swojego projektu, podglądać zmiany pomiędzy rewizjami, oraz jak wypychać je na serwer i stamtąd pobierać.</p>
<h2 id="_getting_a_repo">Pierwsze repozytorium Gita</h2>
<div class="paragraph">
<p>Projekt Gita możesz rozpocząć w dwojaki sposób. Pierwsza metoda używa istniejącego projektu lub katalogu i importuje go do Gita. Druga polega na sklonowaniu istniejącego repozytorium z innego serwera.</p>
</div>
<div class="sect3">
<h3 id="_inicjalizacja_gita_w_istniejącym_katalogu">Inicjalizacja Gita w istniejącym katalogu</h3>
<div class="paragraph">
<p>Jeśli chcesz rozpocząć śledzenie zmian w plikach istniejącego projektu, musisz przejść do katalogu projektu i wykonać polecenie</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git init</code></pre>
</div>
</div>
<div class="paragraph">
<p>To polecenie stworzy nowy podkatalog o nazwie .git, zawierający wszystkie niezbędne pliki — szkielet repozytorium Gita. W tym momencie żadna część twojego projektu nie jest jeszcze śledzona. (Zajrzyj do Rozdziału 9. aby dowiedzieć się, jakie dokładnie pliki są przechowywane w podkatalogu <code>.git</code>, który właśnie utworzyłeś).</p>
</div>
<div class="paragraph">
<p>Aby rozpocząć kontrolę wersji istniejących plików (w przeciwieństwie do pustego katalogu), najprawdopodobniej powinieneś rozpocząć ich śledzenie i utworzyć początkową rewizję. Możesz tego dokonać kilkoma poleceniami add (dodaj) wybierając pojedyncze pliki, które chcesz śledzić, a następnie zatwierdzając zmiany poleceniem <code>commit</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git add *.c
$ git add LICENSE
$ git commit -m 'initial project version'</code></pre>
</div>
</div>
<div class="paragraph">
<p>Za chwilę zobaczymy dokładnie, co wymienione polecenia robią. W tym jednak momencie masz już własne repozytorium Gita, śledzące wybrane pliki i zawierające pierwsze zatwierdzone zmiany (początkową rewizję).</p>
</div>
</div>
<div class="sect3">
<h3 id="_klonowanie_istniejącego_repozytorium">Klonowanie istniejącego repozytorium</h3>
<div class="paragraph">
<p>Jeżeli chcesz uzyskać kopię istniejącego już repozytorium Gita — na przykład projektu, w którym chciałbyś zacząć się udzielać i wprowadzać własne zmiany — polecenie, którego potrzebujesz to <code>clone</code>. Jeżeli znasz już inne systemy kontroli wersji, jak np. Subversion, zauważysz z pewnością, że w przypadku Gita używane polecenie to <code>clone</code> a nie <code>checkout</code>. Jest to istotne rozróżnienie — Git pobiera kopię niemalże wszystkich danych posiadanych przez serwer. Po wykonaniu polecenia <code>git clone</code> zostanie pobrana każda rewizja, każdego pliku w historii projektu. W praktyce nawet jeśli dysk serwera zostanie uszkodzony, możesz użyć któregokolwiek z dostępnych klonów aby przywrócić serwer do stanu w jakim był w momencie klonowania (możesz utracić pewne hooki skonfigurowane na serwerze i tym podobne, ale wszystkie poddane kontroli wersji pliki będą spójne — zajrzyj do Rozdziału 4. aby poznać więcej szczegółów).</p>
</div>
<div class="paragraph">
<p>Repozytorium klonujesz używając polecenia <code>git clone [URL]</code>. Na przykład jeśli chcesz sklonować bibliotekę Rubiego do Gita o nazwie Grit, możesz to zrobić wywołując:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git clone https://github.com/libgit2/libgit2</code></pre>
</div>
</div>
<div class="paragraph">
<p>Tworzony jest katalog o nazwie „libgit2”, następnie wewnątrz niego inicjowany jest podkatalog <code>.git</code>, pobierane są wszystkie dane z repozytorium, a kopia robocza przełączona zostaje na ostatnią wersję. Jeśli wejdziesz do świeżo utworzonego katalogu <code>libgit2</code>, zobaczysz wewnątrz pliki projektu, gotowe do użycia i pracy z nimi. Jeśli chcesz sklonować repozytorium do katalogu o nazwie innej niż <code>libgit2</code>, możesz to zrobić podając w wierszu poleceń kolejną opcję:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git clone https://github.com/libgit2/libgit2 mylibgit</code></pre>
</div>
</div>
<div class="paragraph">
<p>Powyższe polecenie robi dokładnie to samo, co poprzednia, ale wszystkie pliki umieszcza w katalogu <code>mylibgit</code>.</p>
</div>
<div class="paragraph">
<p>Git oferuje do wyboru zestaw różnych protokołów transmisji. Poprzedni przykład używa protokołu <code>git://</code>, ale możesz także spotkać <code>http(s)://</code> lub <code>uzytkownik@serwer:/sciezka.git</code>, używające protokołu SSH. W Rozdziale 4. omówimy wszystkie dostępne możliwości konfiguracji dostępu do repozytorium Gita na serwerze oraz zalety i wady każdej z nich.</p>
</div>
</div>
<div id="nav"><a href="{{< previous-section >}}">prev</a> | <a href="{{< next-section >}}">next</a></div>