---
### DO NOT EDIT! Generated by script/update-book2.rb
category: book
section: documentation
subsection: book
sidebar: book
book:
  language_code: pl
  chapter:
    title: Pierwsze kroki
    number: 1
  section:
    title: Wstępna konfiguracja Git
    number: 6
    cs_number: '1.6'
    previous: book/pl/v2/Pierwsze-kroki-Instalacja-Git
    next: book/pl/v2/Pierwsze-kroki-Uzyskiwanie-pomocy
title: Git - Wstępna konfiguracja Git
url: "/book/pl/v2/Pierwsze-kroki-Wstępna-konfiguracja-Git.html"
---
<h2 id="_first_time">Wstępna konfiguracja Git</h2>
<div class="paragraph">
<p>Teraz, gdy Git jest już zainstalowany w Twoim systemie, istotne jest wykonanie pewnych czynności konfiguracyjnych. Wystarczy to zrobić raz; konfiguracja będzie obowiązywać także po aktualizacji Git. Ustawienia można zmienić w dowolnym momencie jeszcze raz wykonując odpowiednie polecenia.</p>
</div>
<div class="paragraph">
<p>Git posiada narzędzie zwane <code>git config</code>, które pozwala odczytać, bądź zmodyfikować zmienne, które kontrolują wszystkie aspekty działania i zachowania Git. Zmienne te mogą być przechowywane w trzech różnych miejscach:</p>
</div>
<div class="ulist">
<ul>
<li>
<p>plik <code>/etc/gitconfig</code>: Zawiera wartości zmiennych widoczne dla każdego użytkownika w systemie oraz dla każdego z ich repozytoriów. Jeśli dodasz opcję ` --system` do polecenia <code>git config</code>, odczytane bądź zapisane zostaną zmienne z tej właśnie lokalizacji.</p>
</li>
<li>
<p>plik <code>~/.gitconfig</code>: Lokalizacja specyficzna dla danego użytkownika. Za pomocą opcji <code>--global</code> można uzyskać dostęp do tych właśnie zmiennych.</p>
</li>
<li>
<p>plik konfiguracyjny w katalogu git (tzn. <code>.git/config</code>) bieżącego repozytorium: zawiera konfigurację charakterystyczną dla tego konkretnego repozytorium. Każdy poziom ma priorytet wyższy niż poziom poprzedni, zatem wartości zmiennych z pliku <code>.git/config</code> przesłaniają wartości zmiennych z pliku <code>/etc/gitconfig</code>.</p>
</li>
</ul>
</div>
<div class="paragraph">
<p>W systemie Windows, Git poszukuje pliku <code>.gitconfig</code> w katalogu <code>%HOME%</code> (<code>C:\Documents and Settings\%USERNAME%</code> w większości przypadków). Sprawdza również istnienie pliku <code>/etc/gitconfig</code>, choć w tym wypadku katalog ten jest katalogiem względnym do katalogu instalacji MSysGit.</p>
</div>
<div class="sect3">
<h3 id="_twoja_tożsamość">Twoja tożsamość</h3>
<div class="paragraph">
<p>Pierwszą rzeczą, którą powinieneś zrobić po instalacji Git jest ustawienie nazwy użytkownika i adresu e-mail. To ważne, gdyż każdy utworzony commit używa tych informacji i jest z nimi związany:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git config --global user.name "John Doe"
$ git config --global user.email johndoe@example.com</code></pre>
</div>
</div>
<div class="paragraph">
<p>Jeśli skorzystasz z opcji <code>--global</code> wystarczy, że taka konfiguracja zostanie dokonana jednorazowo. Git skorzysta z niej podczas każdej operacji wykonywanej przez Ciebie w danym systemie. Jeśli zaistnieje potrzeba zmiany tych informacji dla konkretnego projektu, można skorzystać z <code>git config</code> bez opcji <code>--global</code>.</p>
</div>
<div class="paragraph">
<p>Wiele graficznych narzędzi pomoże Ci jeśli uruchomisz je po raz pierwszy.</p>
</div>
</div>
<div class="sect3">
<h3 id="_edytor">Edytor</h3>
<div class="paragraph">
<p>Teraz, gdy ustaliłeś swą tożsamość, możesz skonfigurować domyślny edytor tekstu, który zostanie uruchomiony, gdy Git będzie wymagał wprowadzenia jakiejś informacji tekstowej. Domyślnie Git skorzysta z domyślnego edytora systemowego, którym zazwyczaj jest Vi lub Vim. Jeśli wolisz korzystać z innego edytora, np. z Emacsa, uruchom następujące polecenie:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git config --global core.editor emacs</code></pre>
</div>
</div>
<div class="admonitionblock warning">
<table>
<tr>
<td class="icon">
<div class="title">Warning</div>
</td>
<td class="content">
<div class="paragraph">
<p>Vim i Emacs są popularnymi edytorami często używanymi przez programistów na systemach bazowanych na Unix tak jak Linux czy Mac. Jeśli nie znasz tych edytorów lub pracujesz w systemie Windows być może będziesz musiał znaleźć instrukcję jak skonfigurować swój ulubiony edytor z gitem. Jeśli nie ustawisz żadnego edytora i nie wiesz czym są Vim lub Emacs, wpadniesz w dezorientujący stan kiedy się uruchomią.</p>
</div>
</td>
</tr>
</table>
</div>
</div>
<div class="sect3">
<h3 id="_sprawdzanie_ustawień">Sprawdzanie ustawień</h3>
<div class="paragraph">
<p>Jeśli chcesz sprawdzić bieżące ustawienia, wykonaj polecenie <code>git config --list</code>. Git wyświetli pełną konfigurację:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git config --list
user.name=John Doe
user.email=johndoe@example.com
color.status=auto
color.branch=auto
color.interactive=auto
color.diff=auto
...</code></pre>
</div>
</div>
<div class="paragraph">
<p>Niektóre zmienne mogą pojawić się wiele razy, ponieważ Git odczytuje konfigurację z różnych plików (choćby z <code>/etc/gitconfig</code> oraz <code>~/.gitconfig</code>). W takim wypadku Git korzysta z ostatniej wartości dla każdej unikalnej zmiennej, którą znajdzie.</p>
</div>
<div class="paragraph">
<p>Można również sprawdzić jaka jest rzeczywista wartość zmiennej o konkretnej nazwie za pomocą polecenia <code>git config {zmienna}</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git config user.name
John Doe</code></pre>
</div>
</div>
</div>
<div id="nav"><a href="{{< previous-section >}}">prev</a> | <a href="{{< next-section >}}">next</a></div>