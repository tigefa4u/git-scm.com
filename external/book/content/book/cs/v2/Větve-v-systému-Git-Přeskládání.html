---
### DO NOT EDIT! Generated by script/update-book2.rb
category: book
section: documentation
subsection: book
sidebar: book
book:
  language_code: cs
  chapter:
    title: Větve v systému Git
    number: 3
  section:
    title: Přeskládání
    number: 6
    cs_number: '3.6'
    previous: book/cs/v2/Větve-v-systému-Git-Vzdálené-větve
    next: book/cs/v2/Větve-v-systému-Git-Shrnutí
title: Git - Přeskládání
url: "/book/cs/v2/Větve-v-systému-Git-Přeskládání.html"
---
<h2 id="_rebasing">Přeskládání</h2>
<div class="paragraph">
<p>
V Gitu existují dva základní způsoby, jak integrovat změny z jedné větve do druhé: <code>merge</code> (sloučení, začlenění) a <code>rebase</code> (přeskládání).
V této podkapitole se dozvíte, co to přeskládání je, jak se provádí, proč je to docela úžasný nástroj a v jakých případech ho raději nepoužívat.</p>
</div>
<div class="sect3">
<h3 id="_základní_přeskládání">Základní přeskládání</h3>
<div class="paragraph">
<p>Pokud se vrátíte k dřívějšímu příkladu v <a href="{{< relurl "book/cs/v2/ch00/_basic_merging" >}}">Základní slučování</a>, vidíte, že jste se při práci odchýlili a vznikly objekty revize ve dvou různých větvích.</p>
</div>
<div class="imageblock">
<div class="content">
<img src="{{< relurl "book/cs/v2/images/basic-rebase-1.png" >}}" alt="Jednoduché rozvětvení historie.">
</div>
<div class="title">Figure 35. Jednoduché rozvětvení historie</div>
</div>
<div class="paragraph">
<p>Jak jsme si již ukázali, nejjednodušší způsob spojení větví spočívá v použití příkazu <code>merge</code>.
Ten provede třícestné sloučení mezi dvěma posledními snímky (C3 a C4) a jejich nejmladším společným předkem (C2), přičemž vytvoří nový snímek (a novou revizi).</p>
</div>
<div class="imageblock">
<div class="content">
<img src="{{< relurl "book/cs/v2/images/basic-rebase-2.png" >}}" alt="Spojení rozvětvené historie sloučením.">
</div>
<div class="title">Figure 36. Spojení rozvětvené historie sloučením</div>
</div>
<div class="paragraph">
<p>Existuje však ještě jiný způsob. Můžete vzít záplatu se změnou, která vznikla v revizi <code>C4</code>, a aplikovat ji na revizi <code>C3</code>.
V Gitu se to nazývá <em>přeskládáním</em> (rebasing).
Příkazem <code>rebase</code> vezmete všechny změny, které byly zapsány na jedné větvi, a necháte je přehrát na jinou větev.</p>
</div>
<div class="paragraph">
<p>U tohoto příkladu byste provedli následující:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git checkout experiment
$ git rebase master
First, rewinding head to replay your work on top of it...
Applying: added staged command</code></pre>
</div>
</div>
<div class="paragraph">
<p>Funguje to tak, že se přejde na společného předka obou větví (větve, na níž se nacházíte, a větve, na kterou přeskládáváte), zjistí se rozdíly pro každý objekt revize ve větvi, na které se nacházíte, zjištěné rozdíly se uloží do dočasných souborů, aktuální větev se nastaví na stejný bod jako větev, na kterou přeskládáváte, a nakonec postupně aplikují všechny změny.</p>
</div>
<div class="imageblock">
<div class="content">
<img src="{{< relurl "book/cs/v2/images/basic-rebase-3.png" >}}" alt="Přeskládání změn vzniklých v `C4` na `C3`.">
</div>
<div class="title">Figure 37. Přeskládání změn vzniklých v <code>C4</code> na <code>C3</code>
</div>
</div>
<div class="paragraph">
<p>V tomto okamžiku můžete přejít zpět na větev <code>master</code> a provést sloučení typu „rychle vpřed“.</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git checkout master
$ git merge experiment</code></pre>
</div>
</div>
<div class="imageblock">
<div class="content">
<img src="{{< relurl "book/cs/v2/images/basic-rebase-4.png" >}}" alt="Posunutí větve `master` rychle vpřed.">
</div>
<div class="title">Figure 38. Posunutí větve <code>master</code> rychle vpřed</div>
</div>
<div class="paragraph">
<p>Snímek, na který odkazuje <code>C4'</code>, je v tomto okamžiku přesně stejný, jako ten, na který u příkladu využívajícího slučování odkazoval <code>C5</code>.
Ve výsledcích integrace není žádný rozdíl, výsledkem přeskládání je však čistší historie.
Pokud si prohlížíte log přeskládané větve, vypadá jako lineární historie. Zdá se, jako kdyby veškeré práce probíhaly postupně, i když původně proběhly paralelně.</p>
</div>
<div class="paragraph">
<p>Tuto metodu budete často používat v situaci, kdy chcete mít jistotu, že byly na vzdálenou větev vaše změny aplikovány čistě — například u projektu, do kterého chcete přispět, ale který nespravujete.
V takovém případě budete pracovat ve své větvi, a až budete mít připraveny záplaty k odeslání do hlavního projektu, přeskládáte svou práci na větev <code>origin/master</code>.
Správce v tomto případě nemusí provádět žádnou integraci, provede pouze posun „rychle vpřed“ nebo čistou aplikaci.</p>
</div>
<div class="paragraph">
<p>Všimněte si, že snímek, na který ukazuje poslední objekt revize — ať už se jedná o poslední revizi vzniklou přeskládáním, nebo poslední bod sloučení po provedení <code>merge</code> --, je shodný. Liší se pouze historie.
Přeskládání provede změny z jedné řady prací na jinou, a to v pořadí, v jakém byly provedeny. Naproti tomu sloučení vezme koncové body větví a sloučí je dohromady.</p>
</div>
</div>
<div class="sect3">
<h3 id="_zajímavější_možnosti_přeskládání">Zajímavější možnosti přeskládání</h3>
<div class="paragraph">
<p>Posloupnost změn můžete aplikovat i na něco jiného než na cílovou větev pro přeskládání.
Vezměme si například historii na obrázku <a href="{{< relurl "book/cs/v2/ch00/rbdiag_e" >}}">Historie s tématickou větví vytvořenou z jiné tématické větve</a>.
Vytvořili jste novou tématickou větev (<code>server</code>), abyste v ní do projektu přidali novou funkčnost na straně serveru, a zapsali jste revizi.
Poté jste se odvětvili, abyste učinili změny na straně klienta (<code>client</code>), a provedli jste několik zápisů.
Nakonec jste se vrátili na větev <code>server</code> a zapsali dalších pár objektů revize.</p>
</div>
<div id="rbdiag_e" class="imageblock">
<div class="content">
<img src="{{< relurl "book/cs/v2/images/interesting-rebase-1.png" >}}" alt="Historie s tématickou větví vytvořenou z jiné tématické větve.">
</div>
<div class="title">Figure 39. Historie s tématickou větví vytvořenou z jiné tématické větve</div>
</div>
<div class="paragraph">
<p>Předpokládejme, že nyní chcete změny straně klienta začlenit do své hlavní linie k vydání, ale prozatím chcete počkat se změnami na straně serveru, dokud nebudou víc otestovány.
Můžete vzít změny na větvi <code>client</code>, které nejsou na větvi <code>server</code> (<code>C8</code> a <code>C9</code>) a aplikovat je na větev <code>master</code> příkazem <code>git rebase</code> s volbou <code>--onto</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git rebase --onto master server client</code></pre>
</div>
</div>
<div class="paragraph">
<p>V podstatě tím říkáte: „Přepni se (checkout) na větev <code>client</code>, zjisti záplaty od společného předka větví <code>client</code> a <code>server</code> a znovu je aplikuj na větev <code>master</code>.“ Je to možná trochu složitější, ale výsledek stojí za to.</p>
</div>
<div class="imageblock">
<div class="content">
<img src="{{< relurl "book/cs/v2/images/interesting-rebase-2.png" >}}" alt="Přeskládání tématické větve vzniklé odvětvením z jiné tématické větve.">
</div>
<div class="title">Figure 40. Přeskládání tématické větve vzniklé odvětvením z jiné tématické větve</div>
</div>
<div class="paragraph">
<p>Teď můžete větev <code>master</code> posunout „rychle vpřed“ (viz <a href="{{< relurl "book/cs/v2/ch00/rbdiag_g" >}}">obrázek</a>):</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git checkout master
$ git merge client</code></pre>
</div>
</div>
<div id="rbdiag_g" class="imageblock">
<div class="content">
<img src="{{< relurl "book/cs/v2/images/interesting-rebase-3.png" >}}" alt="Přidání změn z větve `client` posunutím větve `master` „rychle vpřed“.">
</div>
<div class="title">Figure 41. Přidání změn z větve <code>client</code> posunutím větve <code>master</code> „rychle vpřed“</div>
</div>
<div class="paragraph">
<p>Řekněme, že se později rozhodnete vtáhnout i větev <code>server</code>.
Větev <code>server</code> můžete přeskládat na větev <code>master</code> — aniž byste se na ni nejdříve museli nejdříve přepnout — tak, že provedete <code>git rebase [základna] [tématická větev]</code> — provede se tím přepnutí na tématickou větev (checkout, v tomto případě na větev <code>server</code>) a přeskládá její změny na základnu (angl. base branch, v tomto případě <code>master</code>):</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git rebase master server</code></pre>
</div>
</div>
<div class="paragraph">
<p>Příkaz přehraje práci z větve <code>server</code> k práci ve větvi <code>master</code> — viz <a href="{{< relurl "book/cs/v2/ch00/rbdiag_h" >}}">obrázek</a>.</p>
</div>
<div id="rbdiag_h" class="imageblock">
<div class="content">
<img src="{{< relurl "book/cs/v2/images/interesting-rebase-4.png" >}}" alt="Přeskládání větve `server` na vrchol větve `master`.">
</div>
<div class="title">Figure 42. Přeskládání větve <code>server</code> na vrchol větve <code>master</code>
</div>
</div>
<div class="paragraph">
<p>Poté můžete bázovou větev (<code>master</code>) přesunout „rychle vpřed“:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git checkout master
$ git merge server</code></pre>
</div>
</div>
<div class="paragraph">
<p>Větve <code>client</code> a <code>server</code> můžete smazat, protože všechna práce z nich je integrována a tyto větve už nebudete potřebovat. Historie celého procesu bude vypadat jako na obrázku <a href="{{< relurl "book/cs/v2/ch00/rbdiag_i" >}}">Historie poslední revize</a>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git branch -d client
$ git branch -d server</code></pre>
</div>
</div>
<div id="rbdiag_i" class="imageblock">
<div class="content">
<img src="{{< relurl "book/cs/v2/images/interesting-rebase-5.png" >}}" alt="Historie poslední revize.">
</div>
<div class="title">Figure 43. Historie poslední revize</div>
</div>
</div>
<div class="sect3">
<h3 id="_rebase_peril">Rizika spojená s přeskládáním</h3>
<div class="paragraph">
<p>
Ale slastné přeskládání má i stinné stránky, které se dají shrnout do jednoho řádku:</p>
</div>
<div class="paragraph">
<p><strong>Neprovádějte přeskládání pro revize, které existují mimo váš repozitář.</strong></p>
</div>
<div class="paragraph">
<p>Pokud se budete touto zásadou řídit, budete v pohodě.
Pokud ne, lidi vás budou nenávidět, přátelé a rodina vámi budou opovrhovat.</p>
</div>
<div class="paragraph">
<p>Pokud provedete přeskládání, zahazujete existující objekty revize (commits) a vytváříte nové, které jsou podobné, ale přesto jiné.
Pokud objekty revize odešlete (push) a ostatní si je stáhnou (pull) a založí na nich svou práci a vy potom tyto revize přepíšete příkazem <code>git rebase</code> a znovu je odešlete, vaši spolupracovníci budou muset znovu znovu začleňovat svou práci (merge) a ve věcech zavládne chaos v okamžiku, kdy se pokusíte vtáhnout jejich práci zpět do své.</p>
</div>
<div class="paragraph">
<p>Podívejme se na příklad toho, jaké problémy může přeskládání již zveřejněných dat způsobit.
Předpokládejme, že jste naklonovali z centrálního serveru a provedli jste několik změn.
Historie revizí bude vypadat nějak takto:</p>
</div>
<div class="imageblock">
<div class="content">
<img src="{{< relurl "book/cs/v2/images/perils-of-rebasing-1.png" >}}" alt="Naklonování repozitáře a provedení změn.">
</div>
<div class="title">Figure 44. Naklonování repozitáře a provedení změn</div>
</div>
<div class="paragraph">
<p>Někdo jiný teď provede další úpravy, jejichž součástí bude i sloučení (merge), a odešle svou práci na centrální server.
Vy tyto změny vyzvednete a začleníte novou vzdálenou větev do své práce — vaše historie teď vypadá nějak takto:</p>
</div>
<div class="imageblock">
<div class="content">
<img src="{{< relurl "book/cs/v2/images/perils-of-rebasing-2.png" >}}" alt="Vyzvednutí (fetch) bodů zápisu a jejich začlenění (merge) do vaší práce.">
</div>
<div class="title">Figure 45. Vyzvednutí (fetch) bodů zápisu a jejich začlenění (merge) do vaší práce</div>
</div>
<div class="paragraph">
<p>Jenže osoba, která odeslala výsledek sloučení, se rozhodne vrátit zpět a svou práci raději přeskládat. Provede příkaz <code>git push --force</code> a přepíše historii na serveru.
Vy poté znovu vyzvednete data ze serveru (fetch), čímž získáte nové objekty revizí.</p>
</div>
<div id="_pre_merge_rebase_work" class="imageblock">
<div class="content">
<img src="{{< relurl "book/cs/v2/images/perils-of-rebasing-3.png" >}}" alt="Někdo odešle přeskládané objekty revize a zahodí ty, z kterých jste při své práci vycházeli.">
</div>
<div class="title">Figure 46. Někdo odešle přeskládané objekty revize a zahodí ty, z kterých jste při své práci vycházeli</div>
</div>
<div class="paragraph">
<p>Teď jste oba v loji.
Pokud provedete <code>git pull</code>, vytvoříte bod sloučení (merge commit), který zahrnuje obě historické linie. Váš repozitář bude vypadat takto:</p>
</div>
<div id="_merge_rebase_work" class="imageblock">
<div class="content">
<img src="{{< relurl "book/cs/v2/images/perils-of-rebasing-4.png" >}}" alt="Opakované začlenění stejné práce do nového bodu sloučení.">
</div>
<div class="title">Figure 47. Opakované začlenění stejné práce do nového bodu sloučení</div>
</div>
<div class="paragraph">
<p>Pokud s takovouto historií spustíte příkaz <code>git log</code>, nastane zmatečná situace, kdy se zobrazí dvě revize se stejným autorem, datem a zprávou k revizi.
Když navíc odešlete takovou historii zpět na server, znovu na centrálním serveru vzniknou všechny objekty revizí, které vznikly přeskládáním, což vede k dalšímu zmatení lidí okolo.
Dá se předpokládat, že druhý vývojář nechtěl, aby byly <code>C4</code> a <code>C6</code> součástí historie. To je důvodem, proč přeskládání vůbec prováděl.</p>
</div>
</div>
<div class="sect3">
<h3 id="_rebase_rebase">Přeskládejte po přeskládání</h3>
<div class="paragraph">
<p>Když už se do takové situace dostanete, má Git v zásobě trochu magie, která vám z toho může pomoci ven.
Pokud někdo ve vašem týmu vynutí odeslání změn, které přepíší práci z které vycházíte, pak potřebujete zjistit, co zůstalo vaše a co bylo přepsáno.</p>
</div>
<div class="paragraph">
<p>Věc se má tak, že Git pro objekt revize kromě kontrolního součtu (SHA-1) počítá také kontrolní součet, který vychází pouze ze záplat, které s revizí vznikají.
Jmenuje se to „patch-id“ (doslova „identifikace záplaty“).</p>
</div>
<div class="paragraph">
<p>Pokud si stáhnete práci, která byla přepsána a nad těmito novými objekty revize od spolupracovníka provedete přeskládání, umí často Git úspěšně zjistit, co pochází určitě od vás a aplikovat to na vrchol nové větve.</p>
</div>
<div class="paragraph">
<p>Tak například, pokud se při předchozím scénáři nacházíme v situaci na obrázku <a href="{{< relurl "book/cs/v2/ch00/_pre_merge_rebase_work" >}}">Někdo odešle přeskládané objekty revize a zahodí ty, z kterých jste při své práci vycházeli</a> a místo provedení sloučení (merge) spustíme <code>git rebase teamone/master</code>, provede Git následující:</p>
</div>
<div class="ulist">
<ul>
<li>
<p>Určí, jaká práce je pro naši větev jedinečná (C2, C3, C4, C6, C7).</p>
</li>
<li>
<p>Určí, co z toho nejsou body sloučení (C2, C3, C4).</p>
</li>
<li>
<p>Určí, které z nich nebyly do cílové větve zapsány znovu (jsou to jen C2 a C3, protože C4 představuje stejnou záplatu jako C4').</p>
</li>
<li>
<p>Na <code>teamone/master</code> aplikuje jen určené revize.</p>
</li>
</ul>
</div>
<div class="paragraph">
<p>Takže místo výsledku z obrázku <a href="{{< relurl "book/cs/v2/ch00/_merge_rebase_work" >}}">Opakované začlenění stejné práce do nového bodu sloučení</a>, skončíme s něčím, co odpovídá spíše obrázku <a href="{{< relurl "book/cs/v2/ch00/_rebase_rebase_work" >}}">Přeskládání nad vynuceně odeslaným výsledkem přeskládání</a>.</p>
</div>
<div id="_rebase_rebase_work" class="imageblock">
<div class="content">
<img src="{{< relurl "book/cs/v2/images/perils-of-rebasing-5.png" >}}" alt="Přeskládání nad vynuceně odeslaným výsledkem přeskládání.">
</div>
<div class="title">Figure 48. Přeskládání nad vynuceně odeslaným výsledkem přeskládání</div>
</div>
<div class="paragraph">
<p>Funguje to jen tehdy, když C4 a C4', které vytvořil váš partner, představují téměř shodné záplaty.
V opačném případě nebude příkaz <code>rebase</code> schopen zjistit, že se jedná o duplikát, a přidá další záplatu, která se podobá té z C4 (kterou se ale pravděpodobně nepodaří čistě aplikovat, protože tam budou alespoň nějaké změny).</p>
</div>
<div class="paragraph">
<p>Můžete si to trochu zjednodušit spuštěním <code>git pull --rebase</code> místo běžného <code>git pull</code>.
Nebo to v tomto případě můžete provést ručně příkazem <code>git fetch</code>, následovaným příkazem <code>git rebase teamone/master</code>.</p>
</div>
<div class="paragraph">
<p>Pokud používáte <code>git pull</code> a chcete, aby se z <code>--rebase</code> stala výchozí volba, můžete nastavit konfigurační hodnotu <code>pull.rebase</code> příkazem jako je <code>git config --global pull.rebase true</code>.</p>
</div>
<div class="paragraph">
<p>Pokud přeskládání chápete jako způsob úklidu a práce s revizemi před tím, než je odešlete, a pokud přeskládáváte jen revize, které nikdy nebyly veřejně dostupné, pak budete v pohodě.
Pokud přeskládáte revize, které již byly odeslány do veřejného prostoru a ostatní na těchto revizích (commit) mohli založit další práce, pak se můžete dostat do nepříjemných potíží a stát se předmětem opovržení týmových kolegů.</p>
</div>
<div class="paragraph">
<p>Pokud to vy nebo váš partner v určité chvíli považujete za nezbytnost, ujistěte se, že všichni umí spustit <code>git pull --rebase</code>, aby poté své utrpení učinili o něco snesitelnějším.</p>
</div>
</div>
<div class="sect3">
<h3 id="_přeskládání_vs_slučování">Přeskládání vs. slučování</h3>
<div class="paragraph">
<p>
Když jste teď přeskládání a slučování viděli v akci, možná by vás zajímalo, které z nich je lepší.
Než na to budeme moci odpovědět, podívejme se na to s odstupem a proberme si, co rozumíme historií.</p>
</div>
<div class="paragraph">
<p>Jeden pohled na věc považuje historii zápisů do repozitáře za <strong>záznam toho, co se skutečně stalo</strong>.
Je to historický dokument, který je cenný sám o sobě, a neměli bychom s ním manipulovat.
Z tohoto pohledu jsou úpravy historie zápisů revizí téměř rouhačstvím; <em>lžete</em> o tom, co se skutečně stalo.
Jenže co když se vyskytly nějaké zamuchlané posloupnosti bodů sloučení?
Takhle se to stalo a repozitář by to měl zachovat pro další generace.</p>
</div>
<div class="paragraph">
<p>Z opačného pohledu je historie zápisu revizí <strong>příběhem o tom, jak váš projek vznikal</strong>.
U knihy byste také nepublikovali pracovní verzi a příručka o tom, jak udržovat udržovat váš vlastní software vyžaduje pečlivé úpravy.
Zastánci tohoto tábora používají nástroje jako přeskládání a filtrování větví k tomu, aby příběh sdělili způsobem, který je nejlepší z hlediska budoucích čtenářů.</p>
</div>
<div class="paragraph">
<p>A teď zpět k otázce, zda je lepší slučování nebo přeskládání. Vidíte, doufám, že to není tak jednoduché.
Git je mocný nástroj a dovoluje vám s historií provádět mnoho věcí. Ale každý tým a každý projekt se liší.
Když teď víte, jak oba přístupy fungují, je jen na vás, který z nich ve vaší konkrétní situaci zvolíte jako nejlepší.</p>
</div>
<div class="paragraph">
<p>Obecně můžete nejlepší z obou světů získat tím, že použijete přeskládání vašich lokálních změn, které jste dosud nezveřejnili, abyste příběh vyčistili, než jej zveřejníte. Ale nikdy neprovádějte přeskládání toho, co už bylo někam odesláno.</p>
</div>
</div>
<div id="nav"><a href="{{< previous-section >}}">prev</a> | <a href="{{< next-section >}}">next</a></div>