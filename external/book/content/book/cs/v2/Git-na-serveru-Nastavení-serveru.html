---
### DO NOT EDIT! Generated by script/update-book2.rb
category: book
section: documentation
subsection: book
sidebar: book
book:
  language_code: cs
  chapter:
    title: Git na serveru
    number: 4
  section:
    title: Nastavení serveru
    number: 4
    cs_number: '4.4'
    previous: book/cs/v2/Git-na-serveru-Generování-veřejného-klíče-SSH
    next: book/cs/v2/Git-na-serveru-Démon-Git
title: Git - Nastavení serveru
url: "/book/cs/v2/Git-na-serveru-Nastavení-serveru.html"
---
<h2 id="_setting_up_server">Nastavení serveru</h2>
<div class="paragraph">
<p>Projděme si nastavení SSH přístupu na straně serveru.
V tomto příkladu použijeme k ověření identity uživatelů metodu <code>authorized_keys</code>.
Předpokládáme také, že pracujete se standardní linuxovou distribucí, jako je například Ubuntu.
Nejdříve vytvoříte uživatele <code>git</code> a adresář <code>.ssh</code> pro tohoto uživatele.</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ sudo adduser git
$ su git
$ cd
$ mkdir .ssh &amp;&amp; chmod 700 .ssh
$ touch .ssh/authorized_keys &amp;&amp; chmod 600 .ssh/authorized_keys</code></pre>
</div>
</div>
<div class="paragraph">
<p>Dále musíte pro uživatele <code>git</code> přidat do souboru <code>authorized_keys</code> veřejné SSH klíče některých svých vývojářů.
Předpokládejme, že jste e-mailem dostali několik důvěryhodných klíčů a uložili jste je do dočasných souborů.
Veřejné klíče vypadají opět nějak takto:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ cat /tmp/id_rsa.john.pub
ssh-rsa AAAAB3NzaC1yc2EAAAADAQABAAABAQCB007n/ww+ouN4gSLKssMxXnBOvf9LGt4L
ojG6rs6hPB09j9R/T17/x4lhJA0F3FR1rP6kYBRsWj2aThGw6HXLm9/5zytK6Ztg3RPKK+4k
Yjh6541NYsnEAZuXz0jTTyAUfrtU3Z5E003C4oxOj6H0rfIF1kKI9MAQLMdpGW1GYEIgS9Ez
Sdfd8AcCIicTDWbqLAcU4UpkaX8KyGlLwsNuuGztobF8m72ALC/nLF6JLtPofwFBlgc+myiv
O7TCUSBdLQlgMVOFq1I2uPWQOkOWQAHukEOmfjy2jctxSDBQ220ymjaNsHT4kgtZg2AYYgPq
dAv8JggJICUvax2T9va5 gsg-keypair</code></pre>
</div>
</div>
<div class="paragraph">
<p>Jednoduše je připojíte na konec souboru <code>authorized_keys</code>, který patří uživateli <code>git</code> a nachází se v jeho adresáři <code>.ssh</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ cat /tmp/id_rsa.john.pub &gt;&gt; ~/.ssh/authorized_keys
$ cat /tmp/id_rsa.josie.pub &gt;&gt; ~/.ssh/authorized_keys
$ cat /tmp/id_rsa.jessica.pub &gt;&gt; ~/.ssh/authorized_keys</code></pre>
</div>
</div>
<div class="paragraph">
<p>Teď pro ně můžete vytvořit holý repozitář spuštěním příkazu <code>git init</code> s volbou <code>--bare</code>. Tím se inicializuje repozitář bez pracovního adresáře:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ cd /opt/git
$ mkdir project.git
$ cd project.git
$ git init --bare
Initialized empty Git repository in /opt/git/project.git/</code></pre>
</div>
</div>
<div class="paragraph">
<p>John, Josie a Jessica pak mohou do tohoto repozitáře odeslat první verzi svého projektu tak, že si ho přidají jako vzdálený repozitář a odešlou do něj svou větev.
Všimněte si, že pokaždé, když chcete přidat nějaký projekt, musí se k počítači někdo připojit a vytvořit holý repozitář.
Přidělme serveru, na kterém jste nastavili uživatele <code>git</code> a vytvořili repozitář, název <code>gitserver</code>.
Pokud server provozujete interně a nastavíte DNS pro <code>gitserver</code> tak, aby ukazoval na tento server, můžete používat klasickou podobu příkazů (předpokládejme, že <code>myproject</code> je existující projekt obsahující soubory):</p>
</div>
<div class="listingblock">
<div class="content">
<pre class="highlight"><code class="language-console" data-lang="console"># on John's computer
$ cd myproject
$ git init
$ git add .
$ git commit -m 'initial commit'
$ git remote add origin git@gitserver:/opt/git/project.git
$ git push origin master</code></pre>
</div>
</div>
<div class="paragraph">
<p>Ostatní nyní mohou velmi snadno repozitář naklonovat a odesílat do něj změny:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git clone git@gitserver:/opt/git/project.git
$ cd project
$ vim README
$ git commit -am 'fix for the README file'
$ git push origin master</code></pre>
</div>
</div>
<div class="paragraph">
<p>Tímto způsobem lze rychle zprovoznit gitový server s přístupem pro čtení i zápis pro menší počet vývojářů.</p>
</div>
<div class="paragraph">
<p>Mělo by vás napadnout, že se všichni tito uživatelé mohou k serveru přihlásit a jako uživatel <code>git</code> používat nějaký shell.
Pokud chcete takový přístup omezit, budete muset běžný shell v souboru <code>passwd</code> změnit na něco jiného.</p>
</div>
<div class="paragraph">
<p>Uživatele <code>git</code> můžete snadno omezit tak, aby mohl provádět jen činnosti spojené s Gitem, a to pomocí shellu s omezenou funkčností, který se nazývá <code>git-shell</code> a který se dodává jako součást Gitu.
Pokud jej uživateli <code>git</code> nastavíte jako shell spouštěný při přihlášení, pak uživatel <code>git</code> nemůže k serveru získat běžný přístup.
Pokud toho chcete využít, nastavte uživateli <code>git-shell</code> jako přihlašovací shell — místo <code>bash</code> nebo <code>csh</code>.
Pokud dosud není k dispozici, musíte nejdříve do <code>/etc/shells</code> přidat <code>git-shell</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ cat /etc/shells       # Podívejte se, jestli už tam git-shell je.  A pokud ne...
$ which git-shell       # ujistěte se, že je git-shell ve vašem systému nainstalován
$ sudo vim /etc/shells  # a přidejte cestu ke git-shell z minulého příkazu.</code></pre>
</div>
</div>
<div class="paragraph">
<p>Teď můžete uživateli změnit shell příkazem <code>chsh &lt;uživatel&gt;</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ sudo chsh git         # a vložte cestu ke git-shell; obvykle: /usr/bin/git-shell</code></pre>
</div>
</div>
<div class="paragraph">
<p>Uživatel <code>git</code> teď může SSH spojení používat jen k odesílání a k stahování gitových repozitářů a na počítači nemůže provádět operace dostupné v klasickém shellu.
Pokud vyzkoušíte následující příkaz, zobrazí se zpráva o zamítnutí přihlášení:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ ssh git@gitserver
fatal: Interactive git shell is not enabled.
hint: ~/git-shell-commands should exist and have read and execute access.
Connection to gitserver closed.</code></pre>
</div>
</div>
<div class="paragraph">
<p>Síťové příkazy Gitu budou stále pracovat bez problémů, ale uživatelé se nedostanou k běžnému shellu.
Jak výstup příkazu napovídá, můžete v domácím adresáři uživatele <code>git</code> vytvořit podadresář, který příkazy <code>git-shell</code> trochu upravuje.
Můžete například omezit, které gitové příkazy bude server akceptovat, nebo můžete upravit zprávu, která se uživateli vypíše při pokusu použít SSH nepovoleným způsobem.
Více informací o přizpůsobení shellu se dozvíte po spuštění <code>git help shell</code>.</p>
</div>
<div id="nav"><a href="{{< previous-section >}}">prev</a> | <a href="{{< next-section >}}">next</a></div>