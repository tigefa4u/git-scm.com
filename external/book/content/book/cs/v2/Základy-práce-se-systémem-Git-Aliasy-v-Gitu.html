---
### DO NOT EDIT! Generated by script/update-book2.rb
category: book
section: documentation
subsection: book
sidebar: book
book:
  language_code: cs
  chapter:
    title: Základy práce se systémem Git
    number: 2
  section:
    title: Aliasy v Gitu
    number: 7
    cs_number: '2.7'
    previous: book/cs/v2/Základy-práce-se-systémem-Git-Používání-značek
    next: book/cs/v2/Základy-práce-se-systémem-Git-Shrnutí
title: Git - Aliasy v Gitu
url: "/book/cs/v2/Základy-práce-se-systémem-Git-Aliasy-v-Gitu.html"
---
<h2 id="_git_aliases">Aliasy v Gitu</h2>
<div class="paragraph">
<p>
Než ukončíme tuto kapitolu věnovanou základům práce s Gitem, máme tu ještě jeden malý tip, který může učinit vaši práci s Gitem jednodušší, snazší a osobnější: aliasy.
V dalších částech knihy se na ně nebudeme odkazovat, ani nebudeme předpokládat, že je umíte používat, ale asi byste o nich měli vědět.</p>
</div>
<div class="paragraph">
<p>Jestliže zadáte neúplný příkaz, Git si ho automaticky nedoplní.
Pokud nechcete zadávat celý text gitových příkazů, můžete pomocí <code>git config</code> jednoduše nastavit pro každý příkaz tzv. alias.
Tady je pár příkladů, které možná budete chtít nastavit:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git config --global alias.co checkout
$ git config --global alias.br branch
$ git config --global alias.ci commit
$ git config --global alias.st status</code></pre>
</div>
</div>
<div class="paragraph">
<p>To znamená, že například místo kompletního příkazu <code>git commit</code> stačí zadat pouze zkrácené <code>git ci</code>.
Během používání Gitu budete asi častěji používat i jiné příkazy. Neváhejte a vytvořte si pro ně nové aliasy.</p>
</div>
<div class="paragraph">
<p>Tato metoda může být velmi užitečná také k vytváření příkazů, které by podle vás měly existovat.
Pokud jste například narazili na problém s používáním příkazu pro vrácení souboru z oblasti připravených změn, můžete ho vyřešit přidáním vlastního aliasu:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git config --global alias.unstage 'reset HEAD --'</code></pre>
</div>
</div>
<div class="paragraph">
<p>Po zadání takového příkazu budete mít k dispozici dva ekvivalentní příkazy:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git unstage fileA
$ git reset HEAD -- fileA</code></pre>
</div>
</div>
<div class="paragraph">
<p>Příkaz <code>unstage</code> vypadá srozumitelněji.
Běžně se také přidává příkaz <code>last</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git config --global alias.last 'log -1 HEAD'</code></pre>
</div>
</div>
<div class="paragraph">
<p>Tímto způsobem snadno zobrazíte poslední revizi:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git last
commit 66938dae3329c7aebe598c2246a8e6af90d04646
Author: Josh Goebel &lt;dreamer3@example.com&gt;
Date:   Tue Aug 26 19:48:51 2008 +0800

    test for current head

    Signed-off-by: Scott Chacon &lt;schacon@example.com&gt;</code></pre>
</div>
</div>
<div class="paragraph">
<p>Jak tušíte, Git jednoduše nahradí nový příkaz čímkoliv, co jste aliasem pojmenovali.
Může se však stát, že budete chtít spustit externí příkaz, a ne dílčí příkaz Git.
V takovém případě zadejte na začátek příkazu znak <code>!</code>.
To je užitečné v případech, kdy si píšete své vlastní nástroje, které s repozitářem Gitu pracují.
Můžeme si to předvést vytvořením aliasu <code>git visual</code> pro spuštění <code>gitk</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git config --global alias.visual '!gitk'</code></pre>
</div>
</div>
<div id="nav"><a href="{{< previous-section >}}">prev</a> | <a href="{{< next-section >}}">next</a></div>