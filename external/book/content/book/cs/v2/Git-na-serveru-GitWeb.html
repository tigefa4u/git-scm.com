---
### DO NOT EDIT! Generated by script/update-book2.rb
category: book
section: documentation
subsection: book
sidebar: book
book:
  language_code: cs
  chapter:
    title: Git na serveru
    number: 4
  section:
    title: GitWeb
    number: 7
    cs_number: '4.7'
    previous: book/cs/v2/Git-na-serveru-Chytrý-HTTP
    next: book/cs/v2/Git-na-serveru-GitLab
title: Git - GitWeb
---
<h2 id="_gitweb">GitWeb</h2>
<div class="paragraph">
<p>
Když už máte ke svému projektu nastavena základní oprávnění pro čtení/zápis a pouze pro čtení, možná budete chtít zřídit jednoduché zobrazení formou webových stránek.
Git se dodává s CGI scriptem nazvaným GitWeb, který se pro tento účel občas používá.</p>
</div>
<div id="gitweb" class="imageblock">
<div class="content">
<img src="{{< relurl "book/cs/v2/images/git-instaweb.png" >}}" alt="Uživatelské webové rozhraní GitWeb.">
</div>
<div class="title">Figure 49. Uživatelské webové rozhraní GitWeb.</div>
</div>
<div class="paragraph">
<p>Pokud si chcete vyzkoušet, jak by GitWeb vypadal pro váš projekt, nabízí Git příkaz, jímž lze spustit dočasnou instanci — pokud máte v systému nainstalován lehký server jako <code>lighttpd</code> nebo <code>webrick</code>.
Na linuxových počítačích je <code>lighttpd</code> často nainstalován, takže se vám ho možná v adresáři vašeho projektu povede spustit příkazem <code>git instaweb</code>.
Pokud používáte Mac, dodává se systém Leopard s předinstalovaným Ruby, takže bude asi nejlepší zkusit <code>webrick</code>.
Pokud chcete <code>instaweb</code> spustit s něčím jiným než s <code>lighttpd</code>, použijte při spuštění volbu <code>--httpd</code>.</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git instaweb --httpd=webrick
[2009-02-21 10:02:21] INFO  WEBrick 1.3.1
[2009-02-21 10:02:21] INFO  ruby 1.8.6 (2008-03-03) [universal-darwin9.0]</code></pre>
</div>
</div>
<div class="paragraph">
<p>Tím se spustí HTTPD server na portu 1234 a pak se automaticky spustí webový prohlížeč, který se otevře na odpovídající stránce.
Není to nic obtížného.
Až skončíte a budete chtít server vypnout, spusťte stejný příkaz s volbou <code>--stop</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git instaweb --httpd=webrick --stop</code></pre>
</div>
</div>
<div class="paragraph">
<p>Chcete-li pro svůj tým nebo pro vámi hostovaný open-source projekt spustit webové rozhraní na serveru trvale, budete muset zprovoznit obsluhu tohoto CGI skriptu na vašem běžném webovém serveru.
V některých linuxových distribucích existuje balíček <code>gitweb</code>, který by se měl dát nainstalovat pomocí <code>apt</code> nebo <code>yum</code>. Takže nejdříve zkuste tuto možnost.
Ruční instalaci skriptu probereme velmi rychle.
Nejprve je třeba získat zdrojový kód systému Git, s nímž je GitWeb distribuován, a vygenerovat přizpůsobený CGI skript:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git clone git://git.kernel.org/pub/scm/git/git.git
$ cd git/
$ make GITWEB_PROJECTROOT="/opt/git" prefix=/usr gitweb
    SUBDIR gitweb
    SUBDIR ../
make[2]: `GIT-VERSION-FILE' is up to date.
    GEN gitweb.cgi
    GEN static/gitweb.js
$ sudo cp -Rf gitweb /var/www/</code></pre>
</div>
</div>
<div class="paragraph">
<p>Všimněte si, že příkazu musíte pomocí proměnné <code>GITWEB_PROJECTROOT</code> sdělit, kde najde vaše gitové repozitáře.
Nyní musíte zajistit, aby Apache používal GitWeb jako CGI skript. Pro tento účel můžete přidat VirtualHost:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">&lt;VirtualHost *:80&gt;
    ServerName gitserver
    DocumentRoot /var/www/gitweb
    &lt;Directory /var/www/gitweb&gt;
        Options ExecCGI +FollowSymLinks +SymLinksIfOwnerMatch
        AllowOverride All
        order allow,deny
        Allow from all
        AddHandler cgi-script cgi
        DirectoryIndex gitweb.cgi
    &lt;/Directory&gt;
&lt;/VirtualHost&gt;</code></pre>
</div>
</div>
<div class="paragraph">
<p>Zopakujme, že GitWeb může být obsluhován jakýmkoliv webovým serverem podporujícím CGI nebo Perl. Pokud chcete použít nějaký jiný, nemělo by  být jeho nastavení obtížné.
V tomto okamžiku byste měli být schopni prohlížet své repozitáře online na adrese <code>http://gitserver/</code>.</p>
</div>
<div id="nav"><a href="{{< previous-section >}}">prev</a> | <a href="{{< next-section >}}">next</a></div>