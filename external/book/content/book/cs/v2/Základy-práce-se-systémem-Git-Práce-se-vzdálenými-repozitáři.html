---
### DO NOT EDIT! Generated by script/update-book2.rb
category: book
section: documentation
subsection: book
sidebar: book
book:
  language_code: cs
  chapter:
    title: Základy práce se systémem Git
    number: 2
  section:
    title: Práce se vzdálenými repozitáři
    number: 5
    cs_number: '2.5'
    previous: book/cs/v2/Základy-práce-se-systémem-Git-Návrat-do-předchozího-stavu
    next: book/cs/v2/Základy-práce-se-systémem-Git-Používání-značek
title: Git - Práce se vzdálenými repozitáři
url: "/book/cs/v2/Základy-práce-se-systémem-Git-Práce-se-vzdálenými-repozitáři.html"
---
<h2 id="_remote_repos">Práce se vzdálenými repozitáři</h2>
<div class="paragraph">
<p>Abyste mohli na gitových projektech spolupracovat, je třeba vědět, jak manipulovat se vzdálenými repozitáři (remote repositories).
Vzdálené repozitáře jsou verze vašeho projektu umístěné na Internetu nebo kdekoli v síti.
Vzdálených repozitářů můžete mít několik, každý pro vás bude přístupný buď pouze pro čtení (read-only) nebo pro čtení i zápis (read/write).
Spolupráce s ostatními uživateli zahrnuje správu těchto vzdálených repozitářů a odesílání (push) a stahování dat (pull) v okamžicích kdy chcete práci sdílet.
Při správě vzdálených repozitářů musíte vědět, jak lze přidat vzdálený repozitář, jak odstranit vzdálený repozitář, který už není platný, jak spravovat různé vzdálené větve, jak je určit jako sledované či nesledované a další věci.
V této podkapitole se budeme zabývat některými z těchto dovedností.</p>
</div>
<div class="sect3">
<h3 id="_zobrazení_vzdálených_serverů">Zobrazení vzdálených serverů</h3>
<div class="paragraph">
<p>Chcete-li zjistit, jaké vzdálené servery jste si nakonfigurovali, můžete použít příkaz <code>git remote</code>.
Zobrazí se seznam krátkých jmen, která jste vzdáleným repozitářům přidělili.
Pokud jste repozitář vytvořili klonováním, měli byste v něm vidět přinejmenším <code>origin</code> — jako výchozí název ho Git přidělí serveru, ze kterého jste vytvářeli klon:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git clone https://github.com/schacon/ticgit
Cloning into 'ticgit'...
remote: Reusing existing pack: 1857, done.
remote: Total 1857 (delta 0), reused 0 (delta 0)
Receiving objects: 100% (1857/1857), 374.35 KiB | 268.00 KiB/s, done.
Resolving deltas: 100% (772/772), done.
Checking connectivity... done.
$ cd ticgit
$ git remote
origin</code></pre>
</div>
</div>
<div class="paragraph">
<p>Můžete také přidat <code>-v</code>, což vede k zobrazení adresy URL, kterou Git pro zkrácené jméno uložil a která se používá při čtení z a při zápisu na tento vzdálený server:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git remote -v
origin	https://github.com/schacon/ticgit (fetch)
origin	https://github.com/schacon/ticgit (push)</code></pre>
</div>
</div>
<div class="paragraph">
<p>Pokud používáte více než jeden vzdálený repozitář, příkaz je vypíše všechny.
Repozitář s více vzdálenými servery, který slouží pro spolupráci s více lidmi, může vypadat například takto.</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ cd grit
$ git remote -v
bakkdoor  https://github.com/bakkdoor/grit (fetch)
bakkdoor  https://github.com/bakkdoor/grit (push)
cho45     https://github.com/cho45/grit (fetch)
cho45     https://github.com/cho45/grit (push)
defunkt   https://github.com/defunkt/grit (fetch)
defunkt   https://github.com/defunkt/grit (push)
koke      git://github.com/koke/grit.git (fetch)
koke      git://github.com/koke/grit.git (push)
origin    git@github.com:mojombo/grit.git (fetch)
origin    git@github.com:mojombo/grit.git (push)</code></pre>
</div>
</div>
<div class="paragraph">
<p>To znamená, že můžeme celkem snadno stáhnout příspěvky od kteréhokoli z těchto uživatelů.
Na jeden nebo několik z nich můžeme mít navíc přiděleno právo pro odesílání změn (push), ale z tohoto výpisu to nelze poznat.</p>
</div>
<div class="paragraph">
<p>Všimněte si, že tyto vzdálené repozitáře používají různé protokoly. Více se o tom zmíníme v kapitole <a href="{{< relurl "book/cs/v2/ch00/_git_on_the_server" >}}">Zprovoznění Gitu na serveru</a>.</p>
</div>
</div>
<div class="sect3">
<h3 id="_přidávání_vzdálených_repozitářů">Přidávání vzdálených repozitářů</h3>
<div class="paragraph">
<p>Už jsme se zmínili a trochu jsme si ukázali, že příkaz <em>clone</em> automaticky přidá vzdálený repozitář <code>origin</code> za vás.
Teď si ukážeme, jak můžeme přidat nový vzdálený repozitář explicitně.
Chcete-li přidat nový vzdálený gitový repozitář a zadat zkrácený název, přes který se můžete snadno odkazovat, spusťte příkaz <code>git remote add &lt;zkrácený název&gt; &lt;url&gt;</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git remote
origin
$ git remote add pb https://github.com/paulboone/ticgit
$ git remote -v
origin	https://github.com/schacon/ticgit (fetch)
origin	https://github.com/schacon/ticgit (push)
pb	https://github.com/paulboone/ticgit (fetch)
pb	https://github.com/paulboone/ticgit (push)</code></pre>
</div>
</div>
<div class="paragraph">
<p>Řetězec <code>pb</code> nyní můžete používat na příkazovém řádku místo kompletní adresy URL.
Pokud například chcete vyzvednout (fetch) všechny informace, které má Paul, ale vy je ještě nemáte ve svém repozitáři, můžete provést příkaz <code>git fetch pb</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git fetch pb
remote: Counting objects: 43, done.
remote: Compressing objects: 100% (36/36), done.
remote: Total 43 (delta 10), reused 31 (delta 5)
Unpacking objects: 100% (43/43), done.
From https://github.com/paulboone/ticgit
 * [new branch]      master     -&gt; pb/master
 * [new branch]      ticgit     -&gt; pb/ticgit</code></pre>
</div>
</div>
<div class="paragraph">
<p>Paulova hlavní větev je teď lokálně dostupná jako <code>pb/master</code>. Můžete ji začlenit (merge) do některé ze svých větví, nebo ji můžete zpřístupnit jako lokální větev (check out), jestliže si ji chcete prohlédnout.
(Podrobněji se budeme větvím a jejich použití věnovat v kapitole <a href="{{< relurl "book/cs/v2/ch00/_git_branching" >}}">Větve v systému Git</a>.)</p>
</div>
</div>
<div class="sect3">
<h3 id="_fetching_and_pulling">Vyzvedávání a stahování ze vzdálených repozitářů</h3>
<div class="paragraph">
<p>Jak jste právě viděli, můžete pro získání dat vzdáleného projektu použít příkaz:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git fetch [jméno-vzdáleného-repozitáře]</code></pre>
</div>
</div>
<div class="paragraph">
<p>Příkaz zamíří do vzdáleného projektu a stáhne z něj všechna data, která ještě nemáte u sebe.
Poté byste měli mít k dispozici odkazy na všechny větve tohoto vzdáleného projektu. Od toho okamžiku je můžete kdykoli slučovat (merge) nebo prohlížet.</p>
</div>
<div class="paragraph">
<p>Pokud vytvoříte klon nějakého repozitáře, příkaz automaticky přidá tento vzdálený repozitář pod názvem <code>origin</code>.
Takže příkaz <code>git fetch origin</code> vyzvedne veškerou novou práci, která byla na uvedený server poslána (push) od okamžiku, kdy jste odtud klonovali (nebo kdy jste odtud naposledy vyzvedávali práci).
Měli bychom zmínit, že příkaz <code>git fetch</code> jen stáhne data do vašeho lokálního repozitáře. Neprovede ale automatické sloučení (merge) s vaší prací, ani nezmění nic z toho, na čem právě pracujete.
Sloučení s vaší prací musíte udělat ručně, až to uznáte za vhodné.</p>
</div>
<div class="paragraph">
<p>Pokud má vaše aktuální větev nastaveno sledování vzdálené větve (více informací naleznete v následující podkapitole a v kapitole <a href="{{< relurl "book/cs/v2/ch00/_git_branching" >}}">Větve v systému Git</a>), můžete použít příkaz <code>git pull</code>, který automaticky vyzvedne (fetch) a poté začlení (merge) vzdálenou větev do vaší aktuální větve.
Tento postup pro vás může být snazší a pohodlnější. Standardně přitom příkaz <code>git clone</code> automaticky nastaví vaši lokální větev <code>master</code> tak, aby sledovala vzdálenou větev <code>master</code> (výchozí větev může být i jiná) na serveru, z kterého jste klonovali.
Příkaz <code>git pull</code> většinou vyzvedne (fetch) data ze serveru, z něhož jste původně klonovali, a automaticky se pokusí začlenit je (merge) do kódu, na němž právě pracujete.</p>
</div>
</div>
<div class="sect3">
<h3 id="_pushing_remotes">Odesílání do vzdálených repozitářů</h3>
<div class="paragraph">
<p>Pokud se váš projekt nachází ve stavu, kdy ho chcete sdílet s ostatními, můžete ho odeslat (push) na referenční server (upstream<sup class="footnote">[<a id="_footnoteref_9" class="footnote" href="#_footnotedef_9" title="View footnote.">9</a>]</sup>).
Příslušný příkaz je jednoduchý: <code>git push [jméno-vzdáleného-serveru] [jméno-větve]</code>.
Pokud chcete na server <code>origin</code> odeslat svou větev <code>master</code> (znovu připomeňme, že při klonování se vám obě tato jména nastaví automaticky), pak následující příkaz odešle na server všechny vaše revize (commits):</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git push origin master</code></pre>
</div>
</div>
<div class="paragraph">
<p>Tento příkaz bude funkční, pouze pokud jste klonovali ze serveru, k němuž máte oprávnění pro zápis, a pokud tam mezi tím nikdo nic neodeslal.
Pokud ve stejnou dobu obsah naklonuje ještě někdo jiný a svou práci odešle na společný server (upstream), vaše později odesílaná práce bude oprávněně odmítnuta.
Nejdříve musíte jeho práci vyzvednout (fetch), zahrnout ji do vaší a teprve potom budete moci vše odeslat.
Více informací o odesílání na vzdálené servery najdete v kapitole <a href="{{< relurl "book/cs/v2/ch00/_git_branching" >}}">Větve v systému Git</a>.</p>
</div>
</div>
<div class="sect3">
<h3 id="_inspecting_remote">Prohlížení vzdálených repozitářů</h3>
<div class="paragraph">
<p>Jestliže chcete získat více informací o konkrétním vzdáleném repozitáři, můžete použít příkaz <code>git remote show [název-vzdáleného-repozitáře]</code>.
Pokud použijete tento příkaz v kombinaci s konkrétním zkráceným názvem (např. <code>origin</code>), bude výstup vypadat zhruba následovně:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git remote show origin
* remote origin
  Fetch URL: https://github.com/schacon/ticgit
  Push  URL: https://github.com/schacon/ticgit
  HEAD branch: master
  Remote branches:
    master                               tracked
    dev-branch                           tracked
  Local branch configured for 'git pull':
    master merges with remote master
  Local ref configured for 'git push':
    master pushes to master (up to date)</code></pre>
</div>
</div>
<div class="paragraph">
<p>Bude obsahovat adresu URL vzdáleného repozitáře a informace o sledovaných větvích.
Příkaz vám mimo jiné sděluje, že pokud se nacházíte na větvi <code>master</code> a spustíte příkaz <code>git pull</code>, pak se po vyzvednutí všech vzdálených referencí (fetch) větev <code>master</code> ze vzdáleného serveru automaticky začlení (merge).
Součástí výpisu jsou také všechny vzdálené reference, které příkaz stáhl.</p>
</div>
<div class="paragraph">
<p>S uvedeným jednoduchým případem se pravděpodobně setkáte.
Pokud však Git používáte intenzivněji, může vám příkaz <code>git remote show</code> zobrazit mnohem více informací:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git remote show origin
* remote origin
  URL: https://github.com/my-org/complex-project
  Fetch URL: https://github.com/my-org/complex-project
  Push  URL: https://github.com/my-org/complex-project
  HEAD branch: master
  Remote branches:
    master                           tracked
    dev-branch                       tracked
    markdown-strip                   tracked
    issue-43                         new (next fetch will store in remotes/origin)
    issue-45                         new (next fetch will store in remotes/origin)
    refs/remotes/origin/issue-11     stale (use 'git remote prune' to remove)
  Local branches configured for 'git pull':
    dev-branch merges with remote dev-branch
    master     merges with remote master
  Local refs configured for 'git push':
    dev-branch                     pushes to dev-branch                     (up to date)
    markdown-strip                 pushes to markdown-strip                 (up to date)
    master                         pushes to master                         (up to date)</code></pre>
</div>
</div>
<div class="paragraph">
<p>Tento příkaz ukazuje, která větev bude automaticky odeslána, pokud spustíte příkaz <code>git push</code> na určitých větvích.
Příkaz vám také ukáže, které vzdálené větve na serveru ještě nemáte, které vzdálené větve máte, ale ze serveru už byly odstraněny, a několik lokálních větví, které budou automaticky začleněny (merge), když spustíte příkaz <code>git pull</code>.</p>
</div>
</div>
<div class="sect3">
<h3 id="_odstraňování_a_přejmenovávání_vzdálených_repozitářů">Odstraňování a přejmenovávání vzdálených repozitářů</h3>
<div class="paragraph">
<p>Pokud chcete zkrácené jméno vzdáleného repozitáře změnit, můžete provést příkaz <code>git remote rename</code>.
Pokud například chcete přejmenovat <code>pb</code> na <code>paul</code>, můžete tak učinit následujícím příkazem <code>git remote rename</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git remote rename pb paul
$ git remote
origin
paul</code></pre>
</div>
</div>
<div class="paragraph">
<p>Za zmínku stojí, že tím změníte také názvy vzdáleně sledovaných větví.
Z původní reference <code>pb/master</code> se tak nyní stává <code>paul/master</code>.</p>
</div>
<div class="paragraph">
<p>Chcete-li z nějakého důvodu odstranit referenci (přesunuli jste například server nebo už nepoužíváte dané zrcadlo, nebo třeba přispěvatel přestal přispívat), můžete využít příkaz <code>git remote rm</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git remote rm paul
$ git remote
origin</code></pre>
</div>
</div>
</div>
<div id='footnotes'>
<hr>
<div class="footnote" id="_footnotedef_9">
<a href="#_footnoteref_9">9</a>. Pozn. překl.: Pojem <em>upstream</em> se používá pro vzdálený server umístěný doslova <em>výše proti proudu</em> — z logického pohledu. Podle konvence se často <code>upstream</code> používá i pro pojmenování takového vzdáleného serveru. Typicky jde o server, který slouží ke sdílení výsledků projektu, který se považuje v jistém smyslu za referenční — z něj to <em>teče dolů po proudu</em> k ostatním. Je možné, že se s tímto pojmem poprvé setkáte v okamžiku, kdy začnete používat GitHub a provedete takzvaný <em>Fork</em> jiného projektu. V nápovědě přímo najdete příkazy, ve který se slovo <em>upstream</em> vyskytuje — <a href="https://help.github.com/articles/fork-a-repo/">GitHub Help: Fork a Repo</a>. V této souvislosti chápejte pojmy <em>vzdálený server</em> a <em>vzdálený repozitář</em> jako shodné. Repozitář označovaný pojmem <em>upstream</em> je ten, ze kterého jste na GitHub provedli <em>fork</em>.
</div>
</div><div id="nav"><a href="{{< previous-section >}}">prev</a> | <a href="{{< next-section >}}">next</a></div>