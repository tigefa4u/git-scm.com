---
### DO NOT EDIT! Generated by script/update-book2.rb
category: book
section: documentation
subsection: book
sidebar: book
book:
  language_code: cs
  chapter:
    title: Základy práce se systémem Git
    number: 2
  section:
    title: Návrat do předchozího stavu
    number: 4
    cs_number: '2.4'
    previous: book/cs/v2/Základy-práce-se-systémem-Git-Zobrazení-historie-revizí
    next: book/cs/v2/Základy-práce-se-systémem-Git-Práce-se-vzdálenými-repozitáři
title: Git - Návrat do předchozího stavu
url: "/book/cs/v2/Základy-práce-se-systémem-Git-Návrat-do-předchozího-stavu.html"
---
<h2 id="_undoing">Návrat do předchozího stavu</h2>
<div class="paragraph">
<p>Kdykoli se může stát, že něco chcete vrátit do původního stavu.
Proto se podíváme na pár základních nástrojů pro vracení změn, které jste udělali.
Ale buďte opatrní, protože ne vždy můžete návrat zpět vrátit zase vpřed.
Je to jedna z mála oblastí, kdy při neuváženém postupu v Gitu riskujete, že přijdete o část své práce.</p>
</div>
<div class="paragraph">
<p>Jeden z běžných důvodů pro vracení úprav nastane, když zapíšete revizi příliš brzy a například jste zapomněli přidat některé soubory, nebo jste něco popletli ve zprávě k revizi.
Chcete-li poslední revizi vytvořit znovu, můžete spustit příkaz <code>commit</code> s volbou <code>--amend</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git commit --amend</code></pre>
</div>
</div>
<div class="paragraph">
<p>Tento příkaz vezme vaši oblast připravených změn a použije ji k vytvoření revize.
Pokud jste od poslední revize neprovedli žádné změny (například spustíte tento příkaz bezprostředně po předchozím zápisu), bude snímek vypadat úplně stejně a jediné, co změníte, je zpráva k revizi.</p>
</div>
<div class="paragraph">
<p>Spustí se stejný editor pro editaci zpráv k revizím, ale tentokrát už obsahuje zprávu z vaší předchozí revize.
Zprávu můžete editovat stejným způsobem jako vždy, ale předchozí revize se přepíše.</p>
</div>
<div class="paragraph">
<p>Pokud například zapíšete revizi a potom si uvědomíte, že jste zapomněli připravit k zapsání změny v souboru, který jste chtěli do této revize přidat, můžete provést následující:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git commit -m 'initial commit'
$ git add forgotten_file
$ git commit --amend</code></pre>
</div>
</div>
<div class="paragraph">
<p>Výsledkem je jediná revize — druhý příkaz <code>commit</code> nahradí výsledky prvního.</p>
</div>
<div class="sect3">
<h3 id="_unstaging">Odstranění souboru z oblasti připravených změn</h3>
<div class="paragraph">
<p>Následující dvě části popisují, jak se poprat s oblastí připravených změn a se změnami v pracovním adresáři.
Dobré je, že příkaz, jímž se zjišťuje stav těchto dvou oblastí, zároveň připomíná, jak v nich nežádoucí změny zrušit.
Řekněme například, že jste změnili dva soubory a chcete je zapsat jako dvě oddělené změny, jenže omylem jste zadali příkaz <code>git add *</code> a oba soubory jste tím připravili k zapsání.
Jak lze tyto dva soubory vrátit z oblasti připravených změn?
Připomene vám to příkaz <code>git status</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git add *
$ git status
On branch master
Changes to be committed:
  (use "git reset HEAD &lt;file&gt;..." to unstage)

    renamed:    README.md -&gt; README
    modified:   CONTRIBUTING.md</code></pre>
</div>
</div>
<div class="paragraph">
<p>Přímo pod textem „Changes to be committed“ („Změny k zapsání“) se říká: „pro odstranění z oblasti připravených změn použijte příkaz <code>git reset HEAD &lt;soubor&gt;...</code>“
Budeme se tedy řídit touto radou a z oblasti připravených změn odstraníme soubor <code>CONTRIBUTING.md</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git reset HEAD CONTRIBUTING.md
Unstaged changes after reset:
M	CONTRIBUTING.md
$ git status
On branch master
Changes to be committed:
  (use "git reset HEAD &lt;file&gt;..." to unstage)

    renamed:    README.md -&gt; README

Changes not staged for commit:
  (use "git add &lt;file&gt;..." to update what will be committed)
  (use "git checkout -- &lt;file&gt;..." to discard changes in working directory)

    modified:   CONTRIBUTING.md</code></pre>
</div>
</div>
<div class="paragraph">
<p>Příkaz je sice trochu zvláštní, ale funguje.
Soubor <code>CONTRIBUTING.md</code> má stav „změněn“, ale už se nenachází v oblasti připravených změn.</p>
</div>
<div class="admonitionblock note">
<table>
<tr>
<td class="icon">
<div class="title">Note</div>
</td>
<td class="content">
<div class="paragraph">
<p>Příkaz <code>git reset</code> sice <em>může</em> být nebezpečný, pokud jej voláte s volbou <code>--hard</code>, ale v našem případě zůstane soubor v pracovním adresáři nedotčen.
Volání <code>git reset</code> bez dalších parametrů není nebezpečné — dotkne se jen oblasti připravených změn.</p>
</div>
</td>
</tr>
</table>
</div>
<div class="paragraph">
<p>Prozatím je tato magická formule vše, co o příkazu <code>git reset</code> potřebujete vědět.
Podrobněji se budeme tím, co příkaz <code>reset</code> dělá a jak jej využít pro opravdu zajímavé věci, v podkapitole <a href="{{< relurl "book/cs/v2/ch00/_git_reset" >}}">Reset Demystified</a>.</p>
</div>
</div>
<div class="sect3">
<h3 id="_rušení_změn_ve_změněných_souborech">Rušení změn ve změněných souborech</h3>
<div class="paragraph">
<p>A co když zjistíte, že nechcete zachovat změny, které jste provedli v souboru <code>CONTRIBUTING.md</code>?
Jak je můžete snadno zrušit a vrátit soubor zpět do podoby při posledním zápisu revize (nebo při prvním klonování nebo při jakékoliv činnosti, kterou jste soubor dostali do pracovního adresáře)?
Příkaz <code>git status</code> vám naštěstí i tentokrát řekne, co dělat.
U posledního příkladu vypadá oblast připravených změn takto:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">Changes not staged for commit:
  (use "git add &lt;file&gt;..." to update what will be committed)
  (use "git checkout -- &lt;file&gt;..." to discard changes in working directory)

    modified:   CONTRIBUTING.md</code></pre>
</div>
</div>
<div class="paragraph">
<p>Git přímo říká, jak se dají vámi provedené změny zrušit.
Uděláme, co nám radí:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git checkout -- CONTRIBUTING.md
$ git status
On branch master
Changes to be committed:
  (use "git reset HEAD &lt;file&gt;..." to unstage)

    renamed:    README.md -&gt; README</code></pre>
</div>
</div>
<div class="paragraph">
<p>Jak vidíte, změny byly vráceny zpět.</p>
</div>
<div class="admonitionblock important">
<table>
<tr>
<td class="icon">
<div class="title">Important</div>
</td>
<td class="content">
<div class="paragraph">
<p>Je důležité, abyste porozuměli tomu, že příkaz <code>git checkout -- &lt;soubor&gt;</code> je nebezpečný.
Veškeré změny, které jste v souboru provedli, jsou ztraceny — Git je právě přepsal jiným souborem.
Nikdy tento příkaz nepoužívejte, pokud si nejste zcela jisti, že už daný soubor nebudete potřebovat.</p>
</div>
</td>
</tr>
</table>
</div>
<div class="paragraph">
<p>Pokud byste chtěli provedené změny souboru uchovat, ale pro tento okamžik je přesto chcete odklidit z cesty, podíváme se později na odkládání (stashing) a v kapitole <a href="{{< relurl "book/cs/v2/ch00/_git_branching" >}}">Větve v systému Git</a> na větvení. Tyto postupy bývají většinou vhodnější.</p>
</div>
<div class="paragraph">
<p>Zapamatujte si, že vše, co je v Gitu <em>zapsáno</em>, lze téměř vždy obnovit.
Obnovit lze dokonce i objekty revizí na odstraněných větvích nebo objekty revizí, které byly přepsány příkazem <code>commit --amend</code> (obnovování dat se věnuje kapitola <a href="{{< relurl "book/cs/v2/ch00/_data_recovery" >}}">Data Recovery</a>).
Pokud však dojde ke ztrátě dat, která dosud nebyla součástí žádné revize, už je asi nikdy neuvidíte.</p>
</div>
</div>
<div id="nav"><a href="{{< previous-section >}}">prev</a> | <a href="{{< next-section >}}">next</a></div>