---
### DO NOT EDIT! Generated by script/update-book2.rb
category: book
section: documentation
subsection: book
sidebar: book
book:
  language_code: cs
  chapter:
    title: Větve v systému Git
    number: 3
  section:
    title: Správa větví
    number: 3
    cs_number: '3.3'
    previous: book/cs/v2/Větve-v-systému-Git-Základy-větvení-a-slučování
    next: book/cs/v2/Větve-v-systému-Git-Postupy-při-práci-s-větvemi
title: Git - Správa větví
url: "/book/cs/v2/Větve-v-systému-Git-Správa-větví.html"
---
<h2 id="_branch_management">Správa větví</h2>
<div class="paragraph">
<p>Když už jste vytvořili, sloučili a odstranili nějaké větve, podívejme se na pár nástrojů pro správu větví, které se vám při soustavném používání větví budou hodit.</p>
</div>
<div class="paragraph">
<p>Příkaz <code>git branch</code> umí víc, než jen vytvářet a mazat větve.
Pokud ho spustíte bez dalších parametrů, získáte prostý výpis všech aktuálních větví:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git branch
  iss53
* master
  testing</code></pre>
</div>
</div>
<div class="paragraph">
<p>Všimněte si znaku <code>*</code>, který je uveden před větví <code>master</code>. Označuje větev, na kterou jste přepnuti (check out; tj. větev, na kterou ukazuje <code>HEAD</code>).
To znamená, že pokud teď zapíšete revizi, bude se s novou prací posunovat větev <code>master</code>.
Chcete-li zobrazit poslední revizi na každé větvi, spusťte příkaz <code>git branch -v</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git branch -v
  iss53   93b412c fix javascript issue
* master  7a98805 Merge branch 'iss53'
  testing 782fd34 add scott to the author list in the readmes</code></pre>
</div>
</div>
<div class="paragraph">
<p>Užitečné volby <code>--merged</code> a <code>--no-merged</code> vám z tohoto seznamu umožní vyfiltrovat větve, které jste do aktuální větve buď začlenili, nebo dosud nezačlenili.
Chcete-li zjistit, které větve už byly začleněny do větve, na níž se nacházíte, spusťte příkaz <code>git branch --merged</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git branch --merged
  iss53
* master</code></pre>
</div>
</div>
<div class="paragraph">
<p>Jelikož už jste větev <code>iss53</code> začlenili, zobrazila se v seznamu.
Větve, před kterými v seznamu není <code>*</code>, můžeme většinou bez problémů smazat příkazem <code>git branch -d</code>. Práci v nich vytvořenou už jste zahrnuli do jiné větve, takže o nic nepřijdete.</p>
</div>
<div class="paragraph">
<p>Pro zobrazení všech větví, které obsahují dosud nezačleněnou práci, spusťte příkaz <code>git branch --no-merged</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git branch --no-merged
  testing</code></pre>
</div>
</div>
<div class="paragraph">
<p>Tím se zobrazí jiná větev.
Jelikož obsahuje práci, která ještě nebyla začleněna, bude pokus o její smazání příkazem <code>git branch -d</code> neúspěšný:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git branch -d testing
error: The branch 'testing' is not fully merged.
If you are sure you want to delete it, run 'git branch -D testing'.</code></pre>
</div>
</div>
<div class="paragraph">
<p>Pokud opravdu chcete větev odstranit a zahodit práci, kterou obsahuje, můžete to vynutit parametrem <code>-D</code>  — jak napovídá užitečná zpráva pod chybovým hlášením.</p>
</div>
<div id="nav"><a href="{{< previous-section >}}">prev</a> | <a href="{{< next-section >}}">next</a></div>