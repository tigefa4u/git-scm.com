---
### DO NOT EDIT! Generated by script/update-book2.rb
category: book
section: documentation
subsection: book
sidebar: book
book:
  language_code: cs
  chapter:
    title: Větve v systému Git
    number: 3
  section:
    title: Větve v kostce
    number: 1
    cs_number: '3.1'
    previous: book/cs/v2/Základy-práce-se-systémem-Git-Shrnutí
    next: book/cs/v2/Větve-v-systému-Git-Základy-větvení-a-slučování
title: Git - Větve v kostce
url: "/book/cs/v2/Větve-v-systému-Git-Větve-v-kostce.html"
---
<p>
Nějakou formu větvení podporují téměř všechny systémy pro správu verzí.
Větvení znamená, že se můžete odloučit od hlavní linie vývoje a pokračovat v práci, aniž byste do hlavní linie zasahovali.
V mnoha nástrojích pro správu verzí jde o poněkud náročný proces, který často vyžaduje vytvoření nové kopie adresáře se zdrojovým kódem, což může u velkých projektů trvat dlouho.</p><p>Někteří lidé mluví o modelu větvení Gitu jako o „převratné vlastnosti“ a mezi systémy pro správu verzí se jím Git určitě odlišuje.
V čem je tak zvláštní?
Způsob, jakým Git větvení provádí, je neuvěřitelně snadný a operace větvení probíhají téměř okamžitě. A stejně rychlé je většinou i přepínání mezi větvemi.
Na rozdíl od ostatních systémů pro správu verzí vybízí Git ke způsobu práce, kdy se větvení a slučování provádí často, dokonce i několikrát za den.
Pochopení a zvládnutí tohoto rysu vám dává do rukou výkonný a jedinečný nástroj a může zcela změnit způsob, jakým budete realizovat vývoj.</p>
<h2 id="_git_branches_overview">Větve v kostce</h2>
<div class="paragraph">
<p>Abychom skutečně pochopili, jak v Gitu funguje větvení, musíme poodstoupit a podívat se, jak Git ukládá data.</p>
</div>
<div class="paragraph">
<p>Jak si možná vzpomínáte z kapitoly <a href="{{< relurl "book/cs/v2/ch00/_getting_started" >}}">Úvod</a>, Git neukládá data jako sérii změn nebo rozdílů, ale jako sérii snímků.</p>
</div>
<div class="paragraph">
<p>Když zapíšete revizi, uloží Git objekt revize (commit object), který obsahuje odkaz na snímek obsahu, který jste připravili k zapsání.
Tento objekt obsahuje také jméno a e-mail autora, zprávu, kterou jste napsali, a odkazy na jeden nebo víc objektů revize, které této revizi přímo předcházely (jeho rodiče): na žádného rodiče pro počáteční revizi, na jednoho rodiče pro běžnou revizi a na více rodičů pro revizi, která je výsledkem sloučení dvou nebo více větví.</p>
</div>
<div class="paragraph">
<p>Pro ilustraci předpokládejme, že máte adresář s třemi soubory, které připravíte k zapsání a následně zapíšete.
Při přípravě souborů k zapsání je pro každý z nich vypočítán kontrolní součet (o otisku SHA-1 jsme se zmínili v kapitole <a href="{{< relurl "book/cs/v2/ch00/_getting_started" >}}">Úvod</a>), daná verze souborů se uloží v repozitáři Gitu (Git jim říká bloby <sup class="footnote">[<a id="_footnoteref_10" class="footnote" href="#_footnotedef_10" title="View footnote.">10</a>]</sup>) a přidá jejich kontrolní součet do oblasti připravených změn:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git add README test.rb LICENSE
$ git commit -m 'The initial commit of my project'</code></pre>
</div>
</div>
<div class="paragraph">
<p>Když příkazem <code>git commit</code> vytváříte revizi, vypočítá Git kontrolní součet každého podadresáře (v tomto případě pouze kořenového adresáře projektu) a uloží tyto objekty stromu (tree) do repozitáře Gitu.
Poté Git vytvoří objekt revize (commit) s metadaty a s ukazatelem na kořen stromu projektu, aby mohl v případě potřeby tento snímek obnovit.</p>
</div>
<div class="paragraph">
<p>Váš gitovský repozitář nyní obsahuje pět objektů: jeden blob pro obsah každého z vašich tří souborů, jeden strom, který zaznamenává obsah adresáře a udává, které názvy souborů jsou uloženy jako který blob, a jeden objekt revize s ukazatelem na kořenový objekt stromu a se všemi metadaty revize.</p>
</div>
<div class="imageblock">
<div class="content">
<img src="{{< relurl "book/cs/v2/images/commit-and-tree.png" >}}" alt="Objekt revize a jeho strom.">
</div>
<div class="title">Figure 9. Objekt revize a jeho strom</div>
</div>
<div class="paragraph">
<p>Jestliže v souborech provedete změny a zapíšete je, další objekt revize uloží ukazatel na bezprostředně přecházející objekt revize.</p>
</div>
<div class="imageblock">
<div class="content">
<img src="{{< relurl "book/cs/v2/images/commits-and-parents.png" >}}" alt="Objekty revize a jejich rodiče.">
</div>
<div class="title">Figure 10. Objekty revize a jejich rodiče</div>
</div>
<div class="paragraph">
<p>Větev je v Gitu jen snadno přemístitelným ukazatelem na jeden z těchto objektů revize.
Výchozím názvem větve v Gitu je <code>master</code> (hlavní větev).
Když vytváříte objekt revize, máte k dispozici větev <code>master</code>, která ukazuje na váš minulý objekt revize.
Pokaždé, když zapíšete novou revizi, větev se automaticky posune vpřed.</p>
</div>
<div class="admonitionblock note">
<table>
<tr>
<td class="icon">
<div class="title">Note</div>
</td>
<td class="content">
<div class="paragraph">
<p>Větev „master“ se v Gitu nechápe jako speciální větev.
Je úplně stejná jako všechny ostatní.
Jediným důvodem, proč ji najdete skoro v každém repozitáři, je to, že ji standardně vytváří příkaz <code>git init</code> a většina lidí se nezatěžuje tím, že by to změnili.</p>
</div>
</td>
</tr>
</table>
</div>
<div class="imageblock">
<div class="content">
<img src="{{< relurl "book/cs/v2/images/branch-and-history.png" >}}" alt="Větev a historie jejích objektů revize.">
</div>
<div class="title">Figure 11. Větev a historie jejích objektů revize</div>
</div>
<div class="sect3">
<h3 id="_create_new_branch">Vytvoření nové větve</h3>
<div class="paragraph">
<p>
Co se stane, když vytvoříte novou větev?
Znamená to vytvoření nového ukazatele, s nímž můžete pohybovat.
Řekněme, že vytvoříte novou větev a nazvete ji testing.
Učiníte tak příkazem <code>git branch</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git branch testing</code></pre>
</div>
</div>
<div class="paragraph">
<p>Vytvoří se tím nový ukazatel na stejný objekt revize, na kterém se právě nacházíte.</p>
</div>
<div class="imageblock">
<div class="content">
<img src="{{< relurl "book/cs/v2/images/two-branches.png" >}}" alt="Dvě větve ukazují na stejnou sérii objektů revize.">
</div>
<div class="title">Figure 12. Dvě větve ukazují na stejnou sérii objektů revize</div>
</div>
<div class="paragraph">
<p>Jak Git pozná, na jaké větvi se právě nacházíte?
Používá speciální ukazatel zvaný <code>HEAD</code>.
Poznamenejme, že tento koncept <code>HEAD</code> se velmi liší od těch, na které můžete být zvyklí z jiných systémů pro správu verzí, jako jsou Subversion nebo CVS.
V Gitu se jedná o ukazatel na lokální větev, na níž se právě nacházíte.
V tomto případě jsme stále na větvi <code>master</code>.
Příkaz <code>git branch</code> pouze <em>vytvořil</em> novou větev — nepřepnul do ní.</p>
</div>
<div class="imageblock">
<div class="content">
<img src="{{< relurl "book/cs/v2/images/head-to-master.png" >}}" alt="HEAD ukazující na větev.">
</div>
<div class="title">Figure 13. HEAD ukazující na větev</div>
</div>
<div class="paragraph">
<p>Snadno to můžeme zviditelnit spuštěním příkazu <code>git log</code>, který vám ukáže, kam reference větví ukazují.
Potřebná volba se jmenuje <code>--decorate</code>.</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git log --oneline --decorate
f30ab (HEAD -&gt; master, testing) add feature #32 - ability to add new formats to the central interface
34ac2 Fixed bug #1328 - stack overflow under certain conditions
98ca9 The initial commit of my project</code></pre>
</div>
</div>
<div class="paragraph">
<p>Vedle otisku revize <code>f30ab</code> vidíte větve <code>master</code> a <code>testing</code>.</p>
</div>
</div>
<div class="sect3">
<h3 id="_switching_branches">Přepínání větví</h3>
<div class="paragraph">
<p>
Chcete-li přepnout na existující větev, spusťte příkaz <code>git checkout</code>.
Přepněme se na novou větev <code>testing</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git checkout testing</code></pre>
</div>
</div>
<div class="paragraph">
<p>Tím se <code>HEAD</code> se přesune a ukazuje na větev <code>testing</code>.</p>
</div>
<div class="imageblock">
<div class="content">
<img src="{{< relurl "book/cs/v2/images/head-to-testing.png" >}}" alt="HEAD ukazuje na aktuální větev.">
</div>
<div class="title">Figure 14. HEAD ukazuje na aktuální větev</div>
</div>
<div class="paragraph">
<p>A jaký to má význam?
Dobře, zapišme další revizi:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ vim test.rb
$ git commit -a -m 'made a change'</code></pre>
</div>
</div>
<div class="imageblock">
<div class="content">
<img src="{{< relurl "book/cs/v2/images/advance-testing.png" >}}" alt="Větev HEAD se při zápisu revize posune vpřed.">
</div>
<div class="title">Figure 15. Větev HEAD se při zápisu revize posune vpřed</div>
</div>
<div class="paragraph">
<p>Výsledek je zajímavý z toho důvodu, že se větev <code>testing</code> posunula vpřed, zatímco větev <code>master</code> stále ukazuje na revizi, na níž jste se nacházeli před přepnutím větví příkazem <code>git checkout</code>.
Přepněme zpět na větev <code>master</code>.</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git checkout master</code></pre>
</div>
</div>
<div class="imageblock">
<div class="content">
<img src="{{< relurl "book/cs/v2/images/checkout-master.png" >}}" alt="Při checkout se HEAD přesune.">
</div>
<div class="title">Figure 16. Při checkout se HEAD přesune</div>
</div>
<div class="paragraph">
<p>Příkaz provedl dvě věci.
Přemístil ukazatel <code>HEAD</code> zpět, takže nyní ukazuje na větev <code>master</code>, a vrátil soubory ve vašem pracovním adresáři zpět ke snímku, na který ukazuje větev <code>master</code>.
To také znamená, že změny, které od tohoto okamžiku provedete, vedou k odklonu od starší verze projektu.
V podstatě vrátíte změny, které jste provedli ve větvi <code>testing</code>, takže se můžete vydat jiným směrem.</p>
</div>
<div class="admonitionblock note">
<table>
<tr>
<td class="icon">
<div class="title">Note</div>
</td>
<td class="content">
<div class="title">Přepnutí větví mění soubory ve vašem pracovním adresáři</div>
<div class="paragraph">
<p>Považuji za důležité poznamenat, že v Gitu se při přepnutí větví změní soubory ve vašem pracovním adresáři.
Pokud se přepnete na starší větev, váš pracovní adresář bude změněn do podoby z doby, kdy jste v oné větvi zapsali poslední revizi.
Pokud by se to Gitu nemělo podařit čistě, nedovolí vám přepnout vůbec.</p>
</div>
</td>
</tr>
</table>
</div>
<div class="paragraph">
<p>Proveďme pár změn a zapišme další revizi:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ vim test.rb
$ git commit -a -m 'made other changes'</code></pre>
</div>
</div>
<div class="paragraph">
<p>Nyní se historie vašeho projektu rozdělila (viz obrázek <a href="{{< relurl "book/cs/v2/ch00/divergent_history" >}}">Rozbíhající se historie</a>).
Vytvořili jste novou větev, přepnuli se na ni, provedli změny a poté jste přepnuli zpět na hlavní větev, v níž jste provedli další změny.
Oboje tyto změny jsou oddělené na samostatných větvích. Můžete mezi nimi přepínat tam a zpět, a až uznáte za vhodné, můžete je sloučit.
To vše jste provedli pomocí jednoduchých příkazů <code>branch</code>, <code>checkout</code> a <code>commit</code>.</p>
</div>
<div id="divergent_history" class="imageblock">
<div class="content">
<img src="{{< relurl "book/cs/v2/images/advance-master.png" >}}" alt="Rozbíhající se historie.">
</div>
<div class="title">Figure 17. Rozbíhající se historie</div>
</div>
<div class="paragraph">
<p>Můžete si to snadno zviditelnit příkazem <code>git log</code>.
Když spustíte <code>git log --oneline --decorate --graph --all</code>, zobrazí se historie revizí, která ukazuje polohu ukazatelů na větve a jak se historie rozdělila.</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git log --oneline --decorate --graph --all
* c2b9e (HEAD, master) made other changes
| * 87ab2 (testing) made a change
|/
* f30ab add feature #32 - ability to add new formats to the
* 34ac2 fixed bug #1328 - stack overflow under certain conditions
* 98ca9 initial commit of my project</code></pre>
</div>
</div>
<div class="paragraph">
<p>A protože větev je v Gitu ve skutečnosti obyčejným souborem, který obsahuje 40 znaků kontrolního součtu SHA-1 revize, na kterou větev ukazuje, dají se větve snadno vytvářet i odstraňovat.
Vytvořit novou větev je právě tak snadné a rychlé jako zapsat 41 bytů do souboru (40 znaků plus jeden pro nový řádek).</p>
</div>
<div class="paragraph">
<p>Ostře to kontrastuje se způsobem větvení ve většině starších systémů pro správu verzí, který zahrnoval kopírování všech souborů projektu do druhého adresáře.
To může zabrat několik sekund nebo dokonce minut — v závislosti na velikosti projektu --, zatímco v Gitu tento proces proběhne vždy okamžitě.
A protože při zapisování objektů revize zaznamenáváme i jeho rodiče, probíhá automaticky i vyhledání správných zdrojů pro slučování, které se pak většinou dělá velmi snadno.
Tyto vlastnosti pomáhají k tomu, aby se vývojáři nebáli větve často vytvářet a používat.</p>
</div>
<div class="paragraph">
<p>Podívejme se, proč byste to měli dělat také tak.</p>
</div>
</div>
<div id='footnotes'>
<hr>
<div class="footnote" id="_footnotedef_10">
<a href="#_footnoteref_10">10</a>. Pozn. překl.: Z anglického Binary Large OBject, čili <em>velký binární objekt</em>.
</div>
</div><div id="nav"><a href="{{< previous-section >}}">prev</a> | <a href="{{< next-section >}}">next</a></div>