---
### DO NOT EDIT! Generated by script/update-book2.rb
category: book
section: documentation
subsection: book
sidebar: book
book:
  language_code: cs
  chapter:
    title: Git na serveru
    number: 4
  section:
    title: Generování veřejného klíče SSH
    number: 3
    cs_number: '4.3'
    previous: book/cs/v2/Git-na-serveru-Zprovoznění-Gitu-na-serveru
    next: book/cs/v2/Git-na-serveru-Nastavení-serveru
title: Git - Generování veřejného klíče SSH
url: "/book/cs/v2/Git-na-serveru-Generování-veřejného-klíče-SSH.html"
---
<h2 id="_generate_ssh_key">Generování veřejného klíče SSH</h2>
<div class="paragraph">
<p>
Mnoho gitových serverů provádí ověřování totožnosti pomocí veřejných klíčů SSH.
Aby mohl každý uživatel vašeho systému poskytnout veřejný klíč, musí si ho vygenerovat (pokud klíč dosud nemá).
Tento proces se napříč operačními systémy téměř neliší.
Nejdříve byste se měli ujistit, že ještě žádný klíč nemáte.
Uživatel má SSH klíče standardně uloženy ve svém adresáři <code>~/.ssh</code>.
Zda už klíč vlastníte, můžete snadno zkontrolovat tak, že přejdete do uvedeného adresáře a vypíšete si jeho obsah:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ cd ~/.ssh
$ ls
authorized_keys2  id_dsa       known_hosts
config            id_dsa.pub</code></pre>
</div>
</div>
<div class="paragraph">
<p>Hledejte dvojici souborů — jeden s jménem jako <code>id_dsa</code> nebo <code>id_rsa</code> a k němu stejnojmenný soubor s příponou <code>.pub</code>.
Soubor <code>.pub</code> je váš veřejný klíč, druhý soubor je váš soukromý klíč.
Pokud tyto soubory nemáte (nebo dokonce vůbec nemáte adresář <code>.ssh</code>), můžete si je vytvořit spuštěním programu <code>ssh-keygen</code>, který je v systémech Linux/Mac součástí balíčku SSH a v systému Windows je součástí instalace <em>Git for Windows</em>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ ssh-keygen
Generating public/private rsa key pair.
Enter file in which to save the key (/home/schacon/.ssh/id_rsa):
Created directory '/home/schacon/.ssh'.
Enter passphrase (empty for no passphrase):
Enter same passphrase again:
Your identification has been saved in /home/schacon/.ssh/id_rsa.
Your public key has been saved in /home/schacon/.ssh/id_rsa.pub.
The key fingerprint is:
d0:82:24:8e:d7:f1:bb:9b:33:53:96:93:49:da:9b:e3 schacon@mylaptop.local</code></pre>
</div>
</div>
<div class="paragraph">
<p>Program vám nejdříve nechá potvrdit místo uložení klíče (<code>.ssh/id_rsa</code>) a poté se dvakrát zeptá na přístupové heslo. Pokud nechcete při používání klíče zadávat heslo, můžete ho nechat prázdné.</p>
</div>
<div class="paragraph">
<p>Každý uživatel, který si takto vygeneruje veřejný klíč, ho teď musí poslat vám nebo jinému správci gitového serveru (za předpokladu, že používáte server s SSH přístupem, který veřejné klíče vyžaduje).
Stačí přitom zkopírovat obsah souboru <code>.pub</code> a odeslat ho e-mailem.
Veřejné klíče mají zhruba tuto podobu:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ cat ~/.ssh/id_rsa.pub
ssh-rsa AAAAB3NzaC1yc2EAAAABIwAAAQEAklOUpkDHrfHY17SbrmTIpNLTGK9Tjom/BWDSU
GPl+nafzlHDTYW7hdI4yZ5ew18JH4JW9jbhUFrviQzM7xlELEVf4h9lFX5QVkbPppSwg0cda3
Pbv7kOdJ/MTyBlWXFCR+HAo3FXRitBqxiX1nKhXpHAZsMciLq8V6RjsNAQwdsdMFvSlVK/7XA
t3FaoJoAsncM1Q9x5+3V0Ww68/eIFmb1zuUFljQJKprrX88XypNDvjYNby6vw/Pb0rwert/En
mZ+AW4OZPnTPI89ZPmVMLuayrD2cE86Z/il8b+gw3r3+1nKatmIkjn2so1d01QraTlMqVSsbx
NrRFi9wrf+M7Q== schacon@mylaptop.local</code></pre>
</div>
</div>
<div class="paragraph">
<p>Podrobnější návod k vytvoření SSH klíče v různých operačních systémech naleznete v příručce GitHub, v části věnované SSH klíčům na stránce <a href="https://help.github.com/articles/generating-ssh-keys" class="bare">https://help.github.com/articles/generating-ssh-keys</a> (anglicky).</p>
</div>
<div id="nav"><a href="{{< previous-section >}}">prev</a> | <a href="{{< next-section >}}">next</a></div>