---
### DO NOT EDIT! Generated by script/update-book2.rb
category: book
section: documentation
subsection: book
sidebar: book
book:
  language_code: cs
  chapter:
    title: Základy práce se systémem Git
    number: 2
  section:
    title: Zobrazení historie revizí
    number: 3
    cs_number: '2.3'
    previous: book/cs/v2/Základy-práce-se-systémem-Git-Nahrávání-změn-do-repozitáře
    next: book/cs/v2/Základy-práce-se-systémem-Git-Návrat-do-předchozího-stavu
title: Git - Zobrazení historie revizí
url: "/book/cs/v2/Základy-práce-se-systémem-Git-Zobrazení-historie-revizí.html"
---
<h2 id="_viewing_history">Zobrazení historie revizí</h2>
<div class="paragraph">
<p>Po vytvoření několika revizí<sup class="footnote">[<a id="_footnoteref_7" class="footnote" href="#_footnotedef_7" title="View footnote.">7</a>]</sup>, nebo pokud jste naklonovali repozitář s existující historií revizí, můžete chtít nahlédnout do historie projektu.
Nejzákladnějším a nejmocnějším nástrojem je v tomto případě příkaz <code>git log</code>.</p>
</div>
<div class="paragraph">
<p>Následující příklady ukazují velmi jednoduchý projekt pojmenovaný <code>simplegit</code>.
Můžete ho získat spuštěním</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git clone https://github.com/schacon/simplegit-progit</code></pre>
</div>
</div>
<div class="paragraph">
<p>Po zadání příkazu <code>git log</code> byste pro tento projekt měli dostat výstup, který vypadá zhruba takto:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git log
commit ca82a6dff817ec66f44342007202690a93763949
Author: Scott Chacon &lt;schacon@gee-mail.com&gt;
Date:   Mon Mar 17 21:52:11 2008 -0700

    changed the version number

commit 085bb3bcb608e1e8451d4b2432f8ecbe6306e7e7
Author: Scott Chacon &lt;schacon@gee-mail.com&gt;
Date:   Sat Mar 15 16:40:33 2008 -0700

    removed unnecessary test

commit a11bef06a3f659402fe7563abf99ad00de2209e6
Author: Scott Chacon &lt;schacon@gee-mail.com&gt;
Date:   Sat Mar 15 10:31:28 2008 -0700

    first commit</code></pre>
</div>
</div>
<div class="paragraph">
<p>Ve výchozím nastavení a bez dalších parametrů vypíše příkaz <code>git log</code> revize daného repozitáře v obráceném chronologickém pořadí — poslední revize se zobrazí na začátku.
Jak vidíte, tento příkaz vypíše všechny revize s jejich kontrolním součtem SHA-1, jménem a e-mailem autora, datem zápisu a zprávou o revizi.</p>
</div>
<div class="paragraph">
<p>Příkaz <code>git log</code> disponuje velkým množstvím nejrůznějších voleb, díky nimž můžete zobrazit přesně to, co potřebujete.
Ukážeme si některé z nejpoužívanějších možností.</p>
</div>
<div class="paragraph">
<p>Jednou z užitečnějších voleb je <code>-p</code>, která zobrazí rozdíly (diff) provedené v každé revizi.
Můžete přidat volbu <code>-2</code>, která omezí výpis pouze na dva poslední záznamy:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git log -p -2
commit ca82a6dff817ec66f44342007202690a93763949
Author: Scott Chacon &lt;schacon@gee-mail.com&gt;
Date:   Mon Mar 17 21:52:11 2008 -0700

    changed the version number

diff --git a/Rakefile b/Rakefile
index a874b73..8f94139 100644
--- a/Rakefile
+++ b/Rakefile
@@ -5,7 +5,7 @@ require 'rake/gempackagetask'
 spec = Gem::Specification.new do |s|
     s.platform  =   Gem::Platform::RUBY
     s.name      =   "simplegit"
-    s.version   =   "0.1.0"
+    s.version   =   "0.1.1"
     s.author    =   "Scott Chacon"
     s.email     =   "schacon@gee-mail.com"
     s.summary   =   "A simple gem for using Git in Ruby code."

commit 085bb3bcb608e1e8451d4b2432f8ecbe6306e7e7
Author: Scott Chacon &lt;schacon@gee-mail.com&gt;
Date:   Sat Mar 15 16:40:33 2008 -0700

    removed unnecessary test

diff --git a/lib/simplegit.rb b/lib/simplegit.rb
index a0a60ae..47c6340 100644
--- a/lib/simplegit.rb
+++ b/lib/simplegit.rb
@@ -18,8 +18,3 @@ class SimpleGit
     end

 end
-
-if $0 == __FILE__
-  git = SimpleGit.new
-  puts git.show
-end
\ No newline at end of file</code></pre>
</div>
</div>
<div class="paragraph">
<p>Tato volba zobrazí stejné informace, ale za každým záznamem následuje informace o rozdílech.
Je to velmi užitečné při kontrole kódu nebo k rychlému zjištění, co se stalo v posloupnosti revizí, které přidal váš spolupracovník.
Ve spojení s příkazem <code>git log</code> můžete použít také celou řadu shrnujících voleb.
Pokud například chcete pro každou revizi zobrazit některé stručné statistiky, použijte volbu <code>--stat</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git log --stat
commit ca82a6dff817ec66f44342007202690a93763949
Author: Scott Chacon &lt;schacon@gee-mail.com&gt;
Date:   Mon Mar 17 21:52:11 2008 -0700

    changed the version number

 Rakefile | 2 +-
 1 file changed, 1 insertion(+), 1 deletion(-)

commit 085bb3bcb608e1e8451d4b2432f8ecbe6306e7e7
Author: Scott Chacon &lt;schacon@gee-mail.com&gt;
Date:   Sat Mar 15 16:40:33 2008 -0700

    removed unnecessary test

 lib/simplegit.rb | 5 -----
 1 file changed, 5 deletions(-)

commit a11bef06a3f659402fe7563abf99ad00de2209e6
Author: Scott Chacon &lt;schacon@gee-mail.com&gt;
Date:   Sat Mar 15 10:31:28 2008 -0700

    first commit

 README           |  6 ++++++
 Rakefile         | 23 +++++++++++++++++++++++
 lib/simplegit.rb | 25 +++++++++++++++++++++++++
 3 files changed, 54 insertions(+)</code></pre>
</div>
</div>
<div class="paragraph">
<p>Jak vidíte, volba <code>--stat</code> vypíše pod každým záznamem revize seznam změněných souborů, kolik souborů bylo změněno (changed) a kolik řádků bylo v těchto souborech vloženo (insertions) a smazáno (deletions).
Na konci výpisu se zároveň objeví souhrn těchto informací.</p>
</div>
<div class="paragraph">
<p>Další opravdu užitečnou volbou je <code>--pretty</code>.
Změní výstup logu na jiný než výchozí formát.
K dispozici máte několik přednastavených možností.
Hodnota <code>oneline</code> vypíše všechny revize na jednom řádku, což oceníte při prohlížení velkého množství revizí.
Dále se nabízejí hodnoty <code>short</code>, <code>full</code> a <code>fuller</code> (zkrácený, plný, úplný), které zobrazují výstup přibližně ve stejném formátu, avšak s více či méně podrobnými informacemi:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git log --pretty=oneline
ca82a6dff817ec66f44342007202690a93763949 changed the version number
085bb3bcb608e1e8451d4b2432f8ecbe6306e7e7 removed unnecessary test
a11bef06a3f659402fe7563abf99ad00de2209e6 first commit</code></pre>
</div>
</div>
<div class="paragraph">
<p>Nejzajímavější možností je předpis <code>format</code>, který vám umožní předepsat vlastní formát výstupu logu.
Je to užitečné zejména v situaci, kdy generujete výstup pro strojové zpracování — formát předepisujete explicitně, takže máte jistotu, že se s aktualizací Gitu nezmění:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git log --pretty=format:"%h - %an, %ar : %s"
ca82a6d - Scott Chacon, 6 years ago : changed the version number
085bb3b - Scott Chacon, 6 years ago : removed unnecessary test
a11bef0 - Scott Chacon, 6 years ago : first commit</code></pre>
</div>
</div>
<div class="paragraph">
<p>Tabulka <a href="{{< relurl "book/cs/v2/ch00/pretty_format" >}}">Užitečné volby pro <code>git log --pretty=format</code></a> uvádí některé z užitečnějších značek, které předpis <code>format</code> akceptuje.</p>
</div>
<table id="pretty_format" class="tableblock frame-all grid-all stretch">
<caption class="title">Table 1. Užitečné volby pro <code>git log --pretty=format</code>
</caption>
<colgroup>
<col style="width: 20%;">
<col style="width: 80%;">
</colgroup>
<thead>
<tr>
<th class="tableblock halign-left valign-top">Parametr</th>
<th class="tableblock halign-left valign-top">Popis výstupu</th>
</tr>
</thead>
<tbody>
<tr>
<td class="tableblock halign-left valign-top"><p class="tableblock">%H</p></td>
<td class="tableblock halign-left valign-top"><p class="tableblock">Otisk revize (<strong>H</strong> jako hash)</p></td>
</tr>
<tr>
<td class="tableblock halign-left valign-top"><p class="tableblock">%h</p></td>
<td class="tableblock halign-left valign-top"><p class="tableblock">Zkrácený otisk revize</p></td>
</tr>
<tr>
<td class="tableblock halign-left valign-top"><p class="tableblock">%T</p></td>
<td class="tableblock halign-left valign-top"><p class="tableblock">Otisk stromu (<strong>T</strong> jako tree)</p></td>
</tr>
<tr>
<td class="tableblock halign-left valign-top"><p class="tableblock">%t</p></td>
<td class="tableblock halign-left valign-top"><p class="tableblock">Zkrácený otisk stromu</p></td>
</tr>
<tr>
<td class="tableblock halign-left valign-top"><p class="tableblock">%P</p></td>
<td class="tableblock halign-left valign-top"><p class="tableblock">Otisky rodičovských revizí (<strong>P</strong> jako parent)</p></td>
</tr>
<tr>
<td class="tableblock halign-left valign-top"><p class="tableblock">%p</p></td>
<td class="tableblock halign-left valign-top"><p class="tableblock">Zkrácené otisky rodičovských revizí</p></td>
</tr>
<tr>
<td class="tableblock halign-left valign-top"><p class="tableblock">%an</p></td>
<td class="tableblock halign-left valign-top"><p class="tableblock">Jméno autora (<strong>a</strong>uthor <strong>n</strong>ame)</p></td>
</tr>
<tr>
<td class="tableblock halign-left valign-top"><p class="tableblock">%ae</p></td>
<td class="tableblock halign-left valign-top"><p class="tableblock">E-mail autora (<strong>a</strong>uthor <strong>e</strong>-mail)</p></td>
</tr>
<tr>
<td class="tableblock halign-left valign-top"><p class="tableblock">%ad</p></td>
<td class="tableblock halign-left valign-top"><p class="tableblock">Datum autora (formát respektuje --date=volba)</p></td>
</tr>
<tr>
<td class="tableblock halign-left valign-top"><p class="tableblock">%ar</p></td>
<td class="tableblock halign-left valign-top"><p class="tableblock">Datum autora, relativní</p></td>
</tr>
<tr>
<td class="tableblock halign-left valign-top"><p class="tableblock">%cn</p></td>
<td class="tableblock halign-left valign-top"><p class="tableblock">Jméno autora revize (<strong>c</strong>ommitter <strong>n</strong>ame)</p></td>
</tr>
<tr>
<td class="tableblock halign-left valign-top"><p class="tableblock">%ce</p></td>
<td class="tableblock halign-left valign-top"><p class="tableblock">E-mail autora revize (<strong>c</strong>ommitter <strong>e</strong>-mail)</p></td>
</tr>
<tr>
<td class="tableblock halign-left valign-top"><p class="tableblock">%cd</p></td>
<td class="tableblock halign-left valign-top"><p class="tableblock">Datum autora revize (<strong>c</strong>ommitter <strong>d</strong>ate)</p></td>
</tr>
<tr>
<td class="tableblock halign-left valign-top"><p class="tableblock">%cr</p></td>
<td class="tableblock halign-left valign-top"><p class="tableblock">Datum autora revize, relativní</p></td>
</tr>
<tr>
<td class="tableblock halign-left valign-top"><p class="tableblock">%s</p></td>
<td class="tableblock halign-left valign-top"><p class="tableblock">Předmět (<strong>s</strong>ubject)</p></td>
</tr>
</tbody>
</table>
<div class="paragraph">
<p>Možná se ptáte, jaký je rozdíl mezi <em>autorem</em> a <em>autorem revize</em>.
<em>Autor</em> (author) je osoba, která práci původně napsala, zatímco <em>autor revize</em> (committer) je osoba, která tuto práci naposled použila.
Pokud tedy pošlete záplatu k projektu a někdo z užšího týmu <sup class="footnote">[<a id="_footnoteref_8" class="footnote" href="#_footnotedef_8" title="View footnote.">8</a>]</sup> ji použije, získáte zásluhu oba — vy, jako autor, i daný člen týmu, jako autor revize.
Uvedený rozdíl si blíže vysvětlíme v kapitole <a href="{{< relurl "book/cs/v2/ch00/_distributed_git" >}}">Distribuovaný Git</a>.</p>
</div>
<div class="paragraph">
<p>Parametry <code>oneline</code> a <code>format</code> jsou zvlášť užitečné ve spojení s další možností <code>log`u -- parametrem `--graph</code>.
Tato volba přidá pěkný malý ASCII graf, znázorňující vaši větev a historii slučování:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git log --pretty=format:"%h %s" --graph
* 2d3acf9 ignore errors from SIGCHLD on trap
*  5e3ee11 Merge branch 'master' of git://github.com/dustin/grit
|\
| * 420eac9 Added a method for getting the current branch.
* | 30e367c timeout code and tests
* | 5a09431 add timeout protection to grit
* | e1193f8 support for heads with slashes in them
|/
* d6016bc require time for xmlschema
*  11d191e Merge branch 'defunkt' into local</code></pre>
</div>
</div>
<div class="paragraph">
<p>Tento typ výstupu nás začne víc zajímat, jakmile se v další kapitole začneme zabývat větvením a slučováním.</p>
</div>
<div class="paragraph">
<p>Uvedli jsme jen několik jednoduchých možností formátování výstupu příkazu <code>git log</code>. Existuje jich mnohem víc.
Tabulka <a href="{{< relurl "book/cs/v2/ch00/log_options" >}}">Běžné volby příkazu <code>git log</code></a> uvádí seznam voleb, které jsme zatím probrali, a také pár dalších voleb pro formátování, které se mohou hodit — spolu s popisem toho, jak mění výstup příkazu <code>log</code>.</p>
</div>
<table id="log_options" class="tableblock frame-all grid-all stretch">
<caption class="title">Table 2. Běžné volby příkazu <code>git log</code>
</caption>
<colgroup>
<col style="width: 20%;">
<col style="width: 80%;">
</colgroup>
<thead>
<tr>
<th class="tableblock halign-left valign-top">Volba</th>
<th class="tableblock halign-left valign-top">Popis</th>
</tr>
</thead>
<tbody>
<tr>
<td class="tableblock halign-left valign-top"><p class="tableblock"><code>-p</code></p></td>
<td class="tableblock halign-left valign-top"><p class="tableblock">Zobrazí záplatu (<strong>p</strong>atch) zahrnutou do každé revize.</p></td>
</tr>
<tr>
<td class="tableblock halign-left valign-top"><p class="tableblock"><code>--stat</code></p></td>
<td class="tableblock halign-left valign-top"><p class="tableblock">Zobrazí statistiku pro změněné soubory v každé revizi.</p></td>
</tr>
<tr>
<td class="tableblock halign-left valign-top"><p class="tableblock"><code>--shortstat</code></p></td>
<td class="tableblock halign-left valign-top"><p class="tableblock">Zobrazí pouze řádek změněno/vloženo/smazáno z příkazu <code>--stat</code>.</p></td>
</tr>
<tr>
<td class="tableblock halign-left valign-top"><p class="tableblock"><code>--name-only</code></p></td>
<td class="tableblock halign-left valign-top"><p class="tableblock">Za informacemi o revizi zobrazí seznam změněných souborů.</p></td>
</tr>
<tr>
<td class="tableblock halign-left valign-top"><p class="tableblock"><code>--name-status</code></p></td>
<td class="tableblock halign-left valign-top"><p class="tableblock">Zobrazí seznam dotčených souborů spolu s informací přidáno/změněno/smazáno.</p></td>
</tr>
<tr>
<td class="tableblock halign-left valign-top"><p class="tableblock"><code>--abbrev-commit</code></p></td>
<td class="tableblock halign-left valign-top"><p class="tableblock">Zobrazí jen několik prvních znaků kontrolního součtu SHA-1 místo všech 40.</p></td>
</tr>
<tr>
<td class="tableblock halign-left valign-top"><p class="tableblock"><code>--relative-date</code></p></td>
<td class="tableblock halign-left valign-top"><p class="tableblock">Zobrazí datum v relativním formátu (např. „2 weeks ago“, tj. před 2 týdny) místo data v úplném tvaru.</p></td>
</tr>
<tr>
<td class="tableblock halign-left valign-top"><p class="tableblock"><code>--graph</code></p></td>
<td class="tableblock halign-left valign-top"><p class="tableblock">Zobrazí vedle výstupu logu ASCII graf větve a historii slučování.</p></td>
</tr>
<tr>
<td class="tableblock halign-left valign-top"><p class="tableblock"><code>--pretty</code></p></td>
<td class="tableblock halign-left valign-top"><p class="tableblock">Zobrazí revize v alternativním formátu. Parametry příkazu jsou <code>oneline</code>, <code>short</code>, <code>full</code>, <code>fuller</code> a <code>format</code> (ve kterém uvedete svůj vlastní formát).</p></td>
</tr>
</tbody>
</table>
<div class="sect3">
<h3 id="_omezení_výstupu_logu">Omezení výstupu logu</h3>
<div class="paragraph">
<p>Kromě voleb pro formátování výstupu akceptuje příkaz <code>git log</code> celou řadu užitečných omezujících voleb — tj. takových, které umožní zobrazit jen podmnožinu revizí.
S jednou takovou volbou už jsme se setkali — šlo o volbu <code>-2</code>, která zobrazí pouze dvě poslední revize.
Můžete dokonce zadat <code>-&lt;n&gt;</code>, kde <code>n</code> je libovolné celé číslo. Povede to k zobrazení posledních <code>n</code> revizí.
Ve skutečnosti ji asi nebudete využívat příliš často, protože Git standardně posílá výstup přes stránkovač, takže se najednou zobrazí jen jedna stránka logu.</p>
</div>
<div class="paragraph">
<p>Naopak velmi užitečné jsou volby pro vymezení času, jako <code>--since</code> a <code>--until</code> („od“ a „do“).
Například následující příkaz zobrazí seznam všech revizí pořízených za poslední dva týdny (2 weeks):</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git log --since=2.weeks</code></pre>
</div>
</div>
<div class="paragraph">
<p>Tento příkaz pracuje s velkým množstvím formátů. Můžete zadat konkrétní datum (<code>"2008-01-15"</code>) nebo relativní datum, jako je <code>"2 years 1 day 3 minutes ago"</code> (před 2 roky, 1 dnem a 3 minutami).</p>
</div>
<div class="paragraph">
<p>Ze seznamu také můžete vyfiltrovat revize, které odpovídají určitým vyhledávacím kritériím.
Volba <code>--author</code> vám umožní filtrovat výpisy podle zadaného autora, volbou <code>--grep</code> můžete ve zprávách k revizi hledat klíčová slova.
(Pokud chcete předepsat současnou platnost voleb <code>--author</code> a <code>--grep</code>, musíte přidat <code>--all-match</code>, jinak příkaz propustí revize vyhovující i jedné z nich.)</p>
</div>
<div class="paragraph">
<p>Dalším opravdu užitečným filtrem je volba <code>-S</code>, které zadáme nějaký řetězec. Způsobí, že se zobrazí jen revize se změnami kódu, kdy byl zadaný řetězec přidán nebo odstraněn.
Pokud například chcete zjistit poslední revizi, kdy byl přidán nebo odstraněn odkaz na určitou funkci, můžete zavolat:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git log -Sjmeno_funkce</code></pre>
</div>
</div>
<div class="paragraph">
<p>Poslední opravdu užitečná volba pro <code>git log</code> spočívá ve filtrování podle zadané cesty.
Jestliže zadáte název adresáře nebo souboru, výstup logu omezíte na revize, které provedly změnu v těchto souborech.
Cesta je vždy posledním parametrem a většinou jí předcházejí dvě pomlčky (<code>--</code>) , jimiž je oddělena od ostatních parametrů.</p>
</div>
<div class="paragraph">
<p>Tabulka <a href="{{< relurl "book/cs/v2/ch00/limit_options" >}}">Volby pro omezení výstupu příkazu <code>git log</code></a> uvádí přehled již zmíněných a několika dalších voleb.</p>
</div>
<table id="limit_options" class="tableblock frame-all grid-all stretch">
<caption class="title">Table 3. Volby pro omezení výstupu příkazu <code>git log</code>
</caption>
<colgroup>
<col style="width: 33.3333%;">
<col style="width: 66.6667%;">
</colgroup>
<thead>
<tr>
<th class="tableblock halign-left valign-top">Volba</th>
<th class="tableblock halign-left valign-top">Popis</th>
</tr>
</thead>
<tbody>
<tr>
<td class="tableblock halign-left valign-top"><p class="tableblock"><code>-(n)</code></p></td>
<td class="tableblock halign-left valign-top"><p class="tableblock">Zobrazí pouze posledních n revizí.</p></td>
</tr>
<tr>
<td class="tableblock halign-left valign-top"><p class="tableblock"><code>--since</code>, <code>--after</code></p></td>
<td class="tableblock halign-left valign-top"><p class="tableblock">Omezí výpis na revize zapsané po zadaném datu.</p></td>
</tr>
<tr>
<td class="tableblock halign-left valign-top"><p class="tableblock"><code>--until</code>, <code>--before</code></p></td>
<td class="tableblock halign-left valign-top"><p class="tableblock">Omezí výpis na revize zapsané před zadaným datem.</p></td>
</tr>
<tr>
<td class="tableblock halign-left valign-top"><p class="tableblock"><code>--author</code></p></td>
<td class="tableblock halign-left valign-top"><p class="tableblock">Zobrazí pouze revize, u kterých autor příspěvku odpovídá zadanému řetězci.</p></td>
</tr>
<tr>
<td class="tableblock halign-left valign-top"><p class="tableblock"><code>--committer</code></p></td>
<td class="tableblock halign-left valign-top"><p class="tableblock">Zobrací pouze revize, u kterých autor revize odpovídá zadanému řetězci.</p></td>
</tr>
<tr>
<td class="tableblock halign-left valign-top"><p class="tableblock"><code>--grep</code></p></td>
<td class="tableblock halign-left valign-top"><p class="tableblock">Zobrazí pouze revize, které ve zprávě k revizi obsahují zadaný řetězec.</p></td>
</tr>
<tr>
<td class="tableblock halign-left valign-top"><p class="tableblock"><code>-S</code></p></td>
<td class="tableblock halign-left valign-top"><p class="tableblock">Zobrazí pouze revize, které přidaly nebo odebraly kód se zadaným řetězcem.</p></td>
</tr>
</tbody>
</table>
<div class="paragraph">
<p>Pokud například chcete zjistit, které revize upravující testovací soubory v historii zdrojového kódu Gitu začlenil a zapsal Junio Hamano v říjnu 2008, můžete zadat následující příkaz:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git log --pretty="%h - %s" --author=gitster --since="2008-10-01" \
   --before="2008-11-01" --no-merges -- t/
5610e3b - Fix testcase failure when extended attributes are in use
acd3b9e - Enhance hold_lock_file_for_{update,append}() API
f563754 - demonstrate breakage of detached checkout with symbolic link HEAD
d1a43f2 - reset --hard/read-tree --reset -u: remove unmerged new paths
51a94af - Fix "checkout --track -b newbranch" on detached HEAD
b0ad11e - pull: allow "git pull origin $something:$current_branch" into an unborn branch</code></pre>
</div>
</div>
<div class="paragraph">
<p>Z téměř 40 tisíc revizí v historii zdrojového kódu Gitu zobrazí příkaz 6 záznamů, které odpovídají zadaným kritériím.</p>
</div>
</div>
<div id='footnotes'>
<hr>
<div class="footnote" id="_footnotedef_7">
<a href="#_footnoteref_7">7</a>. Pozn. překl.: Znovu připomeňme, že slovem <em>revize</em> je přeložen anglický pojem <em>commit</em> (jako podstatné jméno). Při snaze o vytvoření přesnější představy používám dvouslovný pojem <em>objekt revize</em>, který má stejný význam. Uvažujte o něm jako o reprezentantovi výsledku příkazu <code>git commit</code>.
</div>
<div class="footnote" id="_footnotedef_8">
<a href="#_footnoteref_8">8</a>. core member
</div>
</div><div id="nav"><a href="{{< previous-section >}}">prev</a> | <a href="{{< next-section >}}">next</a></div>