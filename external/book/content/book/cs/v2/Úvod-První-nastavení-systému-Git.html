---
### DO NOT EDIT! Generated by script/update-book2.rb
category: book
section: documentation
subsection: book
sidebar: book
book:
  language_code: cs
  chapter:
    title: Úvod
    number: 1
  section:
    title: První nastavení systému Git
    number: 6
    cs_number: '1.6'
    previous: book/cs/v2/Úvod-Instalace-systému-Git
    next: book/cs/v2/Úvod-Získání-nápovědy
title: Git - První nastavení systému Git
url: "/book/cs/v2/Úvod-První-nastavení-systému-Git.html"
---
<h2 id="_first_time">První nastavení systému Git</h2>
<div class="paragraph">
<p>Nyní, když máte Git nainstalovaný, budete chtít provést některá uživatelská nastavení jeho prostředí.
Nastavení stačí provést pouze jednou — zůstanou zachována i po aktualizacích.
Opětovným použitím příkazů můžete nastavení kdykoliv změnit.</p>
</div>
<div class="paragraph">
<p>Součástí Gitu je nástroj zvaný <code>git config</code>, který vám umožní nastavit konfigurační proměnné ovlivňující všechny stránky toho, jak Git vypadá a jak pracuje.
Tyto proměnné mohou být uloženy na třech různých místech:</p>
</div>
<div class="olist arabic">
<ol class="arabic">
<li>
<p>Soubor <code>/etc/gitconfig</code>: Obsahuje údaje pro každého uživatele systému a pro všechny jejich repozitáře.
Zadáte-li příkazu <code>git config</code> parametr <code>--system</code>, pak Git čte a zapisuje konkrétně do tohoto souboru.</p>
</li>
<li>
<p>Soubor <code>~/.gitconfig</code> nebo <code>~/.config/git/config</code>: Patří k vašemu uživatelskému účtu.
Čtení a zápis do tohoto souboru zajistíte zadáním parametru <code>--global</code>.</p>
</li>
<li>
<p>Soubor <code>config</code> v gitovém adresáři (tj. <code>.git/config</code>) repozitáře, který momentálně používáte: Patří konkrétně k tomuto jedinému repozitáři.</p>
</li>
</ol>
</div>
<div class="paragraph">
<p>Každá úroveň je nadřazená hodnotám úrovně předchozí, takže hodnoty v <code>.git/config</code> převládnou nad hodnotami v <code>/etc/gitconfig</code>.</p>
</div>
<div class="paragraph">
<p>Ve Windows se soubor <code>.gitconfig</code> hledá v adresáři <code>$HOME</code><sup class="footnote">[<a id="_footnoteref_3" class="footnote" href="#_footnotedef_3" title="View footnote.">3</a>]</sup> (u většiny uživatelů je to <code>C:\Users\$USER</code><sup class="footnote">[<a id="_footnoteref_4" class="footnote" href="#_footnotedef_4" title="View footnote.">4</a>]</sup>).
I ve Windows se hledá soubor <code>/etc/gitconfig</code>, který je ale umístěn relativně vůči kořenovému adresáři MSys, tedy vůči místu, do kterého jste se po spuštění instalačního programu rozhodli Git nainstalovat.
Pokud používáte <em>Git for Windows</em> verze 2.x nebo novější, existuje i konfigurační soubor na úrovni systému <code>C:\Documents and Settings\All Users\Application Data\Git\config</code> pro Windows XP a <code>C:\ProgramData\Git\config</code> pro Windows Vista a novější.
Tento soubor můžete upravovat jen pokud jste správce a to příkazem <code>git config -f &lt;soubor&gt;</code>.</p>
</div>
<div class="sect3">
<h3 id="_vaše_totožnost">Vaše totožnost</h3>
<div class="paragraph">
<p>První věcí, kterou byste měli po nainstalování systému Git udělat, je nastavení vašeho uživatelského jména a e-mailové adresy.
Je to důležité, protože tuto informaci Git používá pro každý zápis revize (commit) a uvedené údaje se stanou trvalou součástí objektů revize, které budete vytvářet:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git config --global user.name "John Doe"
$ git config --global user.email johndoe@example.com</code></pre>
</div>
</div>
<div class="paragraph">
<p>Použijete-li parametr <code>--global</code>, pak také toto nastavení stačí provést pouze jednou. Git bude používat tyto údaje pro všechny operace, které na daném počítači uděláte.
Pokud chcete pro konkrétní projekt uživatelské jméno nebo e-mailovou adresu změnit (přebít), můžete příkaz spustit bez volby <code>--global</code>. V takovém případě je nutné, abyste se nacházeli v adresáři daného projektu.</p>
</div>
<div class="paragraph">
<p>Mnohé nástroje s grafickým uživatelským rozhraním vám s nastavením při prvním spuštění pomohou.</p>
</div>
</div>
<div class="sect3">
<h3 id="_váš_editor">Váš editor</h3>
<div class="paragraph">
<p>Nyní, když jste zadali své osobní údaje, můžete nastavit výchozí textový editor, který se použije, když po vás Git bude chtít napsat nějakou zprávu.
Pokud jej nenastavíte, použije Git výchozí editor nastavený v systému.</p>
</div>
<div class="paragraph">
<p>Chcete-li používat jiný textový editor, například Emacs, můžete použít následující příkaz:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git config --global core.editor emacs</code></pre>
</div>
</div>
<div class="paragraph">
<p>Chcete-li používat jiný textový editor, například Notepad++, můžete použít následující příkaz:</p>
</div>
<div class="paragraph">
<p>On a x86 system</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git config --global core.editor "'C:/Program Files/Notepad++/notepad++.exe' -multiInst -nosession"</code></pre>
</div>
</div>
<div class="paragraph">
<p>On a x64 system</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git config --global core.editor "'C:/Program Files (x86)/Notepad++/notepad++.exe' -multiInst -nosession"</code></pre>
</div>
</div>
<div class="admonitionblock note">
<table>
<tr>
<td class="icon">
<div class="title">Note</div>
</td>
<td class="content">
<div class="paragraph">
<p>Vim, Emacs a Notepad++ jsou oblíbené textové editory používané vývojáři v systémech odvozených od Unixu, jako je Linux a OS X, a v systému Window.
Pokud žádný z těchto editorů neznáte, měli byste si najít konkrétní instrukce, jak si můžete pro Git váš oblíbený editor nastavit.</p>
</div>
</td>
</tr>
</table>
</div>
<div class="admonitionblock warning">
<table>
<tr>
<td class="icon">
<div class="title">Warning</div>
</td>
<td class="content">
<div class="paragraph">
<p>Pokud tak neučiníte, pak vás pravděpodobně velmi zmate, až se některý z nich spustí.
V systému Windows to může například vést i k předčasnému ukončení operace Gitu, když bude Git editor spouštět.</p>
</div>
</td>
</tr>
</table>
</div>
</div>
<div class="sect3">
<h3 id="_kontrola_vašeho_nastavení">Kontrola vašeho nastavení</h3>
<div class="paragraph">
<p>Chcete-li zkontrolovat vaše nastavení, použijte příkaz <code>git config --list</code>. Git vypíše všechna aktuálně dostupná nastavení:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git config --list
user.name=John Doe
user.email=johndoe@example.com
color.status=auto
color.branch=auto
color.interactive=auto
color.diff=auto
...</code></pre>
</div>
</div>
<div class="paragraph">
<p>Některé klíče se mohou objevit víckrát, protože Git načítá stejný klíč z různých souborů (například z <code>/etc/gitconfig</code> a z <code>~/.gitconfig</code>).
V takovém případě Git použije poslední hodnotu pro každý unikátní klíč, který vidí.</p>
</div>
<div class="paragraph">
<p>Zadáním <code>git config &lt;klíč&gt;</code> můžete zkontrolovat, jakou hodnotu bude Git pro konkrétní klíč uvažovat:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git config user.name
John Doe</code></pre>
</div>
</div>
</div>
<div id='footnotes'>
<hr>
<div class="footnote" id="_footnotedef_3">
<a href="#_footnoteref_3">3</a>. Pozn. překl.: V proměnných prostředí Windows je to <code>%USERPROFILE%</code>. Zápis <code>$HOME</code> odkazuje na odpovídající údaj v unixových systémech.
</div>
<div class="footnote" id="_footnotedef_4">
<a href="#_footnoteref_4">4</a>. Pozn. překl.: Ve Windows odpovídá odkazu na unixovskou proměnnou <code>$USER</code> odkaz na proměnnou prostředí <code>%USERNAME%</code>
</div>
</div><div id="nav"><a href="{{< previous-section >}}">prev</a> | <a href="{{< next-section >}}">next</a></div>