---
### DO NOT EDIT! Generated by script/update-book2.rb
category: book
section: documentation
subsection: book
sidebar: book
book:
  language_code: cs
  chapter:
    title: Větve v systému Git
    number: 3
  section:
    title: Postupy při práci s větvemi
    number: 4
    cs_number: '3.4'
    previous: book/cs/v2/Větve-v-systému-Git-Správa-větví
    next: book/cs/v2/Větve-v-systému-Git-Vzdálené-větve
title: Git - Postupy při práci s větvemi
url: "/book/cs/v2/Větve-v-systému-Git-Postupy-při-práci-s-větvemi.html"
---
<h2 id="_postupy_při_práci_s_větvemi">Postupy při práci s větvemi</h2>
<div class="paragraph">
<p>Když už máte základy větvení a slučování za sebou, jak s nimi můžete — nebo byste měli — pracovat?
V této části se podíváme na některé běžné pracovní postupy, které vám snadné větvení umožňuje, takže se budete moci rozhodnout, zda je nezařadíte do vývojového cyklu svých projektů.</p>
</div>
<div class="sect3">
<h3 id="_větve_s_dlouhou_životností">Větve s dlouhou životností</h3>
<div class="paragraph">
<p>
Protože Git používá jednoduché třícestné slučování, je opakované začleňování jedné větve do druhé velmi snadné i v průběhu delšího času.
To znamená, že můžete mít neustále otevřeno několik větví a můžete je používat pro různé fáze vývojového cyklu. Některé z nich můžete pravidelně slučovat s jinými.</p>
</div>
<div class="paragraph">
<p>Řada vývojářů, kteří Git používají, si tento přístup osvojila, takže například ve větvi <code>master</code> uchovávají kód, který je zcela stabilní — kód, který byl nebo bude součástí zveřejněné verze.
Kromě toho mají další, paralelní větev <code>develop</code> nebo <code>next</code>, ve které pracují nebo ji používají pro testování stability. Tato větev nemusí být nutně stabilní, ale jakmile se dostane do stabilního stavu, může být začleněna do větve <code>master</code>.
Do ní se vtahují tématické větve (ty dočasné, jako byla dřívější větev <code>iss53</code>) jakmile jsou připravené — abychom zajistili, že projdou všemi testy a nezavlečou chyby.</p>
</div>
<div class="paragraph">
<p>Ve skutečnosti hovoříme o ukazatelích pohybujících se vzhůru po linii revizí, které zapisujete.
Stabilní větve leží v linii historie revizí níže a větve s nejčerstvějšími novinkami se nacházejí nad nimi.</p>
</div>
<div class="imageblock">
<div class="content">
<img src="{{< relurl "book/cs/v2/images/lr-branches-1.png" >}}" alt="Lineární pohled na větvení podle stupně stability.">
</div>
<div class="title">Figure 26. Lineární pohled na větvení podle stupně stability</div>
</div>
<div class="paragraph">
<p>Většinou je jednodušší uvažovat o větvích jako o pracovních zásobnících, kdy sada revizí postupuje do stabilnějšího zásobníku až po úplném otestování.</p>
</div>
<div id="lrbranch_b" class="imageblock">
<div class="content">
<img src="{{< relurl "book/cs/v2/images/lr-branches-2.png" >}}" alt="„Zásobníkový“ pohled na větvení podle stupně stability.">
</div>
<div class="title">Figure 27. „Zásobníkový“ pohled na větvení podle stupně stability</div>
</div>
<div class="paragraph">
<p>Takto můžete pokračovat pro několik úrovní stability.
Některé větší projekty mají také větev <code>proposed</code> nebo <code>pu</code> (proposed updates, návrh úprav), která přebírá věci z větví, které nejsou způsobilé k začlenění do větví <code>next</code> nebo <code>master</code>.
Hlavní myšlenka je taková, že se větve nacházejí na různé úrovni stability. Jakmile dosáhnou stability o stupeň vyšší, jsou začleněny do větve nad nimi.
Zopakujme, že není nutné používat několik dlouhotrvajících větví, ale často to může být užitečné, zejména pokud se jedná o velmi velké nebo složité projekty.</p>
</div>
</div>
<div class="sect3">
<h3 id="_topic_branch">Tématické větve</h3>
<div class="paragraph">
<p>
Naproti tomu tématické větve se hodí v projektech jakékoli velikosti.
Tématická větev (topic branch) je krátkodobá větev, kterou vytvoříte a používáte pro jediný konkrétní účel nebo práci.
Je to něco, co byste v dřívějších systémech pro správu verzí nikdy nedělali, protože v nich je vytváření a slučování větví většinou náročné.
Ale v Gitu je běžné, že se větev vytvoří, pracuje se v ní, sloučí se a odstraní — to vše i několikrát za den.</p>
</div>
<div class="paragraph">
<p>Viděli jste to v předchozí části, kdy jste si vytvořili větve <code>iss53</code> a <code>hotfix</code>.
Zapsali jste do nich pár revizí a smazali jste je hned po začlenění změn do hlavní větve.
Tato technika umožňuje rychlé a snadné přepínání kontextu. A protože je vaše práce rozdělena do zásobníků, kde všechny změny v jedné větvi souvisejí s jedním tématem, je při kontrole kódu snazší dohledat, čeho se změny týkaly a podobné věci.
Změny v nich můžete uchovávat několik minut, dní i měsíců a začlenit je až ve vhodnou chvíli — nezávisle na pořadí, v jakém vznikly nebo byly vyvíjeny.</p>
</div>
<div class="paragraph">
<p>Uvažujme příklad, kdy něco vytvoříte (v <code>master</code>), odvětvíte se kvůli řešení problému (<code>iss91</code>), chvíli na něm pracujete, vytvoříte druhou větev, abyste zkusili jiné řešení stejného problému (<code>iss91v2</code>). Vrátíte se zpět do větve <code>master</code>, kde chvíli pokračujete v práci a vytvoříte další větev, ve které chcete vyzkoušet něco, co by nemusel být dobrý nápad (větev <code>dumbidea</code>).
Historie revizí bude vypadat nějak takto:</p>
</div>
<div class="imageblock">
<div class="content">
<img src="{{< relurl "book/cs/v2/images/topic-branches-1.png" >}}" alt="Více tématických větví.">
</div>
<div class="title">Figure 28. Více tématických větví</div>
</div>
<div class="paragraph">
<p>Řekněme, že se nyní rozhodnete, že se vám druhé řešení problému líbí víc (<code>iss91v2</code>). Svůj nápad ve větvi <code>dumbidea</code> jste ukázali kolegům a ti ho považují za geniální.
Původní větev <code>iss91</code> můžete zahodit (s ní i revize <code>C5</code> a <code>C6</code>) a začlenit zbylé dvě větve.
Vaše historie pak vypadá následovně:</p>
</div>
<div class="imageblock">
<div class="content">
<img src="{{< relurl "book/cs/v2/images/topic-branches-2.png" >}}" alt="Historie po začlenění `dumbidea` a `iss91v2`.">
</div>
<div class="title">Figure 29. Historie po začlenění <code>dumbidea</code> a <code>iss91v2</code>
</div>
</div>
<div class="paragraph">
<p>Další detaily různých možných pracovních postupů, které můžete pro váš projekt v Gitu využít, rozebereme v kapitole <a href="{{< relurl "book/cs/v2/ch00/_distributed_git" >}}">Distribuovaný Git</a>. Takže než se rozhodnete, jaké schéma větvení bude váš příští projekt využívat, přečtěte si ji.</p>
</div>
<div class="paragraph">
<p>Při tom všem, co nyní děláte, je důležité mít na paměti, že všechny tyto větve jsou zcela lokální.
Veškeré větvení a slučování se odehrává pouze ve vašem gitovém repozitáři — neprobíhá žádná komunikace se serverem.</p>
</div>
</div>
<div id="nav"><a href="{{< previous-section >}}">prev</a> | <a href="{{< next-section >}}">next</a></div>