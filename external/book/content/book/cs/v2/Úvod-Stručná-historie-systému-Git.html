---
### DO NOT EDIT! Generated by script/update-book2.rb
category: book
section: documentation
subsection: book
sidebar: book
book:
  language_code: cs
  chapter:
    title: Úvod
    number: 1
  section:
    title: Stručná historie systému Git
    number: 2
    cs_number: '1.2'
    previous: book/cs/v2/Úvod-Správa-verzí
    next: book/cs/v2/Úvod-Základy-systému-Git
title: Git - Stručná historie systému Git
url: "/book/cs/v2/Úvod-Stručná-historie-systému-Git.html"
---
<h2 id="_stručná_historie_systému_git">Stručná historie systému Git</h2>
<div class="paragraph">
<p>Git se zrodil, stejně jako mnoho velkých věcí v životě, z kreativní destrukce a vášnivého sporu.</p>
</div>
<div class="paragraph">
<p>Jádro Linuxu je celkem rozsáhlý softwarový open source projekt.
Po většinu životního cyklu údržby jádra Linuxu (1991–2002) se změny přenášely formou záplat a archivních souborů.
V roce 2002 začal projekt linuxového jádra využívat komerční distribuovaný systém správy verzí s názvem BitKeeper.</p>
</div>
<div class="paragraph">
<p>Vztahy mezi komunitou, která vyvíjela jádro Linuxu, a komerční společností, která vyvinula BitKeeper, se v roce 2005 zhoršily a nástroj přestal být poskytován zdarma.
To přimělo komunitu vývojářů Linuxu (a zejména Linuse Torvaldse, tvůrce Linuxu), aby vyvinula vlastní nástroj, založený na poznatcích, které nasbírala při užívání systému BitKeeper.
Některé z cílů nového systému byly následující:</p>
</div>
<div class="ulist">
<ul>
<li>
<p>Rychlost,</p>
</li>
<li>
<p>jednoduchý návrh,</p>
</li>
<li>
<p>silná podpora nelineárního vývoje (tisíce paralelních větví),</p>
</li>
<li>
<p>plně distribuovaný,</p>
</li>
<li>
<p>schopnost efektivně spravovat velké projekty, jako je linuxové jádro (rychlost a objem dat).</p>
</li>
</ul>
</div>
<div class="paragraph">
<p>Od svého vzniku v roce 2005 se Git vyvinul a vyzrál v snadno použitelný systém, který si dodnes uchovává své prvotní kvality.
Je extrémně rychlý, velmi efektivně pracuje s velkými projekty a nabízí skvělý systém větvení pro nelineární způsob vývoje (viz kapitola <a href="{{< relurl "book/cs/v2/ch00/_git_branching" >}}">Větve v systému Git</a>).</p>
</div>
<div id="nav"><a href="{{< previous-section >}}">prev</a> | <a href="{{< next-section >}}">next</a></div>