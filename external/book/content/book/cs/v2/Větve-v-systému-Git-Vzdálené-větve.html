---
### DO NOT EDIT! Generated by script/update-book2.rb
category: book
section: documentation
subsection: book
sidebar: book
book:
  language_code: cs
  chapter:
    title: Větve v systému Git
    number: 3
  section:
    title: Vzdálené větve
    number: 5
    cs_number: '3.5'
    previous: book/cs/v2/Větve-v-systému-Git-Postupy-při-práci-s-větvemi
    next: book/cs/v2/Větve-v-systému-Git-Přeskládání
title: Git - Vzdálené větve
url: "/book/cs/v2/Větve-v-systému-Git-Vzdálené-větve.html"
---
<h2 id="_remote_branches">Vzdálené větve</h2>
<div class="paragraph">
<p>
Vzdálené reference jsou odkazy (ukazatelé) ve vašich vzdálených repozitářích a zahrnují větve, značky (tag) a další.
Seznam vzdálených referencí pro vzdálené větve a také další informace můžete získat explicitním příkazem <code>git ls-remote [vzdálený]</code> nebo <code>git remote show [vzdálený]</code> <sup class="footnote">[<a id="_footnoteref_11" class="footnote" href="#_footnotedef_11" title="View footnote.">11</a>]</sup>.
Nicméně, běžnější bývá využití vzdáleně sledovaných větví.</p>
</div>
<div class="paragraph">
<p>Vzdáleně sledované větve (remote-tracking branches) jsou reference na stav vzdálených větví.
Jsou to lokální reference, které nemůžete posunovat. Posunují se automaticky v době, kdy probíhá komunikace po síti.
Vzdáleně sledované větve fungují jako záložky, které vám připomínají, kde byly větve ve vzdálených repozitářích v době, kdy jste se k nim naposledy připojili.</p>
</div>
<div class="paragraph">
<p>Mají podobu <code>(vzdálený)/(větev)</code>.
Pokud například chcete zjistit, jak vypadala větev <code>master</code> ve vašem vzdáleném repozitáři <code>origin</code>, když jste s ní naposledy komunikovali, budete hledat větev <code>origin/master</code>.
Pokud pracujete s kolegou na nějakém problému a on odešle (push) větev s názvem <code>iss53</code>, může se stát, že i vy máte jednu z lokálních větví pojmenovanou jako <code>iss53</code>. Větev na serveru však ukazuje na objekt revize označený jako <code>origin/iss53</code>.</p>
</div>
<div class="paragraph">
<p>Mohlo by to být trochu matoucí, takže si uveďme příklad.
Řekněme, že máte v síti gitový server označený <code>git.ourcompany.com</code>.
Pokud z něj naklonujete, příkaz Gitu <code>clone</code> ho automaticky pojmenuje <code>origin</code>, stáhne z něj všechna data, vytvoří ukazatel, který bude označovat jeho větev <code>master</code> a lokálně ji pojmenuje <code>origin/master</code>.
Git rovněž vytvoří vaši vlastní lokální větev <code>master</code>, která bude začínat ve stejném místě jako větev <code>master</code> serveru <code>origin</code>. Takže máte výchozí bod pro svou práci.</p>
</div>
<div class="admonitionblock note">
<table>
<tr>
<td class="icon">
<div class="title">Note</div>
</td>
<td class="content">
<div class="title">Název „origin“ není nijak speciální</div>
<div class="paragraph">
<p>Stejně jako jméno větve „master“ nemá pro Git žádný speciální význam, ani název „origin“ není nijak zvláštní.
Zatímco „master“ je výchozí jméno pro počáteční větev po provedení <code>git init</code> — což je jediný důvod, proč se tak často používá --, „origin“ je výchozí jméno pro vzdálený repozitář po provedení příkazu <code>git clone</code>.
Pokud místo toho spustíte <code>git clone -o booyah</code>, dostanete jako výchozí vzdálenou větev <code>booyah/master</code>.</p>
</div>
</td>
</tr>
</table>
</div>
<div class="imageblock">
<div class="content">
<img src="{{< relurl "book/cs/v2/images/remote-branches-1.png" >}}" alt="Repozitář na serveru a lokální repozitář po klonování.">
</div>
<div class="title">Figure 30. Repozitář na serveru a lokální repozitář po klonování</div>
</div>
<div class="paragraph">
<p>Pokud budete pracovat v lokální větvi <code>master</code> a mezi tím někdo jiný něco odešle na <code>git.ourcompany.com</code> — čímž aktualizuje větev <code>master</code> tohoto serveru --, budou se vaše historie vyvíjet odlišně.
A dokud nenavážete se serverem <code>origin</code> kontakt, nebude se váš ukazatel <code>origin/master</code> posunovat.</p>
</div>
<div class="imageblock">
<div class="content">
<img src="{{< relurl "book/cs/v2/images/remote-branches-2.png" >}}" alt="Lokální a vzdálená historie práce se může rozcházet.">
</div>
<div class="title">Figure 31. Lokální a vzdálená historie práce se může rozcházet</div>
</div>
<div class="paragraph">
<p>K synchronizaci své práce použijte příkaz <code>git fetch origin</code>.
Tento příkaz zjistí, který server je <code>origin</code> (v tomto případě je to <code>git.ourcompany.com</code>), vyzvedne z něj všechna data, která ještě nemáte, a aktualizuje vaši lokální databázi. Při tom přemístí ukazatel <code>origin/master</code> na novou, aktuálnější pozici.</p>
</div>
<div class="imageblock">
<div class="content">
<img src="{{< relurl "book/cs/v2/images/remote-branches-3.png" >}}" alt="`git fetch` aktualizuje reference do vzdáleného repozitáře.">
</div>
<div class="title">Figure 32. <code>git fetch</code> aktualizuje reference do vzdáleného repozitáře</div>
</div>
<div class="paragraph">
<p>Abychom si mohli ukázat, jak se pracuje s několika vzdálenými servery a jak vypadají vzdálené větve takových vzdálených projektů, předpokládejme, že máte ještě další interní server Git, který při vývoji používá pouze jeden z vašich sprint týmů<sup class="footnote">[<a id="_footnoteref_12" class="footnote" href="#_footnotedef_12" title="View footnote.">12</a>]</sup>.
Tento server se nachází na <code>git.team1.ourcompany.com</code>.
Můžete ho přidat jako novou vzdálenou referenci k projektu, na němž právě pracujete, spuštěním příkazu <code>git remote add</code> — jak jsme si ukázali v kapitole <a href="{{< relurl "book/cs/v2/ch00/_git_basics_chapter" >}}">Základy práce se systémem Git</a>.
Pojmenujte tento vzdálený repozitář jako <code>teamone</code>, což bude zkrácený název pro celou URL adresu.</p>
</div>
<div class="imageblock">
<div class="content">
<img src="{{< relurl "book/cs/v2/images/remote-branches-4.png" >}}" alt="Přidání dalšího serveru v roli vzdáleného repozitáře.">
</div>
<div class="title">Figure 33. Přidání dalšího serveru v roli vzdáleného repozitáře</div>
</div>
<div class="paragraph">
<p>Nyní můžete spustit příkaz <code>git fetch teamone</code>, který ze vzdáleného repozitáře <code>teamone</code> vyzvedne vše, co ještě nemáte.
Protože je tento server podmnožinou dat, která jsou právě na serveru <code>origin</code>, Git nevyzvedne žádná data, ale nastaví vzdáleně sledovanou větev (remote-tracking branch) nazvanou <code>teamone/master</code> tak, aby ukazovala na stejný objekt revize, na který ukazuje větev <code>master</code> na serveru <code>teamone</code>.</p>
</div>
<div class="imageblock">
<div class="content">
<img src="{{< relurl "book/cs/v2/images/remote-branches-5.png" >}}" alt="Vzdáleně sledovaná větev pro `teamone/master`.">
</div>
<div class="title">Figure 34. Vzdáleně sledovaná větev pro <code>teamone/master</code>
</div>
</div>
<div class="sect3">
<h3 id="_pushing_branches">Odesílání</h3>
<div class="paragraph">
<p>
Chcete-li svou větev sdílet s okolním světem, musíte ji odeslat (push) do vzdáleného repozitáře, k němuž máte oprávnění pro zápis.
Vaše lokální větve nejsou automaticky synchronizovány se vzdálenými repozitáři, do kterých zapisujete — ty, které chcete sdílet, musíte explicitně odeslat.
Tímto způsobem si můžete zachovat soukromé větve pro práci, kterou nehodláte sdílet, a odesílat pouze tématické větve, na nichž chcete spolupracovat.</p>
</div>
<div class="paragraph">
<p>Máte-li větev s názvem <code>serverfix</code>, na níž chcete spolupracovat s ostatními, můžete ji odeslat stejným způsobem, jakým jste odesílali svou první větev.
Spusťte <code>git push &lt;vzdálený&gt; &lt;větev&gt;</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git push origin serverfix
Counting objects: 24, done.
Delta compression using up to 8 threads.
Compressing objects: 100% (15/15), done.
Writing objects: 100% (24/24), 1.91 KiB | 0 bytes/s, done.
Total 24 (delta 2), reused 0 (delta 0)
To https://github.com/schacon/simplegit
 * [new branch]      serverfix -&gt; serverfix</code></pre>
</div>
</div>
<div class="paragraph">
<p>Toto je zkrácená verze příkazu.
Git automaticky rozšíří název větve <code>serverfix</code> na <code>refs/heads/serverfix:refs/heads/serverfix</code>, což znamená: „Vezmi mou lokální větev <code>serverfix</code> a odešli ji do vzdáleného repozitáře, kde aktualizuje tamní větev <code>serverfix</code>.“ Částí <code>refs/heads/</code> se budeme podrobněji věnovat v kapitole <a href="{{< relurl "book/cs/v2/ch00/_git_internals" >}}">Git Internals</a>, ale nemusí být pro vás zajímavá.
Můžete zadat také příkaz <code>git push origin serverfix:serverfix</code>, který provede totéž. Vyjadřuje: „Vezmi mou větev <code>serverfix</code> a udělej z ní <code>serverfix</code> ve vzdáleném repozitáři.“ Tento formát můžete použít k odeslání lokální větve do vzdálené větve, která se jmenuje jinak.
Pokud jste nechtěli, aby se větev ve vzdáleném repozitáři jmenovala <code>serverfix</code>, mohli jste místo toho spustit <code>git push origin serverfix:awesomebranch</code>. Pak by lokální větev <code>serverfix</code> byla odeslána do větve <code>awesomebranch</code> vzdáleného projektu.</p>
</div>
<div class="admonitionblock note">
<table>
<tr>
<td class="icon">
<div class="title">Note</div>
</td>
<td class="content">
<div class="title">Nepište pokaždé své heslo</div>
<div class="paragraph">
<p>Pokud práci odesíláte přes HTTPS URL, vyptává se vás gitový server na jméno a heslo kvůli autentizaci.
Aby byl schopen zjistit, zda máte právo k odesílání (push), vypíše výzvu k zadání této informace na terminálu.</p>
</div>
<div class="paragraph">
<p>Pokud se vám to nechce zadávat při každém odesílání, můžete si nastavit „credential cache“, čili „mezipaměť pro pověřovací informace“.
Nejjednodušší je podržet tyto informace pár minut v paměti, čehož snadno dosáhnete spuštěním <code>git config --global credential.helper cache</code>.</p>
</div>
<div class="paragraph">
<p>Více informací o různých volbách pro uchovávání pověřovacích dat naleznete v podkapitole <a href="{{< relurl "book/cs/v2/ch00/_credential_caching" >}}">Credential Storage</a>.</p>
</div>
</td>
</tr>
</table>
</div>
<div class="paragraph">
<p>Až bude příště některý z vašich spolupracovníků vyzvedávat data ze serveru, obdrží referenci na místo, kde se nachází serverová verze větve <code>serverfix</code> pod jménem vzdálené větve <code>origin/serverfix</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git fetch origin
remote: Counting objects: 7, done.
remote: Compressing objects: 100% (2/2), done.
remote: Total 3 (delta 0), reused 3 (delta 0)
Unpacking objects: 100% (3/3), done.
From https://github.com/schacon/simplegit
 * [new branch]      serverfix    -&gt; origin/serverfix</code></pre>
</div>
</div>
<div class="paragraph">
<p>Tady je důležité upozornit, že pokud provedete vyzvednutí (fetch), které získá i nové vzdáleně sledované větve, nezískáváte automaticky i jejich lokální, editovatelné kopie.
Jinými slovy, v tomto případě nevznikne nová větev <code>serverfix</code>. Získáte jen ukazatel <code>origin/serverfix</code>, který nemůžete měnit.</p>
</div>
<div class="paragraph">
<p>Chcete-li začlenit tato data do své aktuální pracovní větve, můžete provést příkaz <code>git merge origin/serverfix</code>.
Pokud chcete mít svou vlastní větev <code>serverfix</code>, na které byste mohli pracovat, můžete ji odvodit ze vzdáleně sledované větve:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git checkout -b serverfix origin/serverfix
Branch serverfix set up to track remote branch serverfix from origin.
Switched to a new branch 'serverfix'</code></pre>
</div>
</div>
<div class="paragraph">
<p>Tímto způsobem získáte lokální větev, na níž můžete pracovat a která začíná na pozici <code>origin/serverfix</code>.</p>
</div>
</div>
<div class="sect3">
<h3 id="_tracking_branches">Sledující větve</h3>
<div class="paragraph">
<p>
Přepnutím (checkout) na lokální větev při odvození od vzdáleně sledované větve automaticky vzniká to, čemu se říká „sledující větev“ (a sledované větvi se říká „upstream větev“).
Sledující větve jsou lokální větve s přímým vztahem ke vzdálené větvi.
Pokud jste na sledující větvi a napíšete <code>git pull</code>, Git automaticky ví, z kterého serveru má data vyzvednout (fetch) a do jaké větve je začlenit (merge).</p>
</div>
<div class="paragraph">
<p>Pokud klonujete repozitář, většinou se vytvoří větev <code>master</code>, která bude sledovat větev <code>origin/master</code>.
Ale pokud si to přejete, můžete nastavit i jiné sledující větve — takové, které budou sledovat větve v jiných vzdálených repozitářích, nebo které nebudou sledovat zrovna větev <code>master</code>.
Jednoduchým případem je příklad, který jste právě viděli — spuštění příkazu <code>git checkout -b [větev] [vzdálený]/[větev]</code>.
Jde o natolik běžnou operaci, že k ní Git nabízí zkratkový příkaz <code>--track</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git checkout --track origin/serverfix
Branch serverfix set up to track remote branch serverfix from origin.
Switched to a new branch 'serverfix'</code></pre>
</div>
</div>
<div class="paragraph">
<p>Ve skutečnosti je to tak běžná operace, že existuje dokonce zkrácená varianta pro tento zkratkový příkaz. Pokud jméno větve, na kterou se chcete přepnout (checkout) (a) dosud neexistuje a (b) přesně odpovídá jménu v jediném vzdáleném repozitáři, vytvoří Git sledující větev za vás:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git checkout serverfix
Branch serverfix set up to track remote branch serverfix from origin.
Switched to a new branch 'serverfix'</code></pre>
</div>
</div>
<div class="paragraph">
<p>Chcete-li nastavit lokální větev s jiným názvem, než má vzdálená větev, můžete jednoduše použít první variantu s odlišným názvem lokální větve:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git checkout -b sf origin/serverfix
Branch sf set up to track remote branch serverfix from origin.
Switched to a new branch 'sf'</code></pre>
</div>
</div>
<div class="paragraph">
<p>Vaše lokální větev <code>sf</code> nyní bude automaticky stahovat data (pull) z <code>origin/serverfix</code>.</p>
</div>
<div class="paragraph">
<p>Pokud už máte lokální větev a chcete ji nastavit na vzdálenou větev, kterou jste právě stáhli (pull), nebo pokud chcete změnit upstream větev, kterou sledujete, můžete pro explicitní nastavení kdykoliv použít příkaz <code>git branch</code> s volbou <code>-u</code> nebo <code>--set-upstream-to</code>.</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git branch -u origin/serverfix
Branch serverfix set up to track remote branch serverfix from origin.</code></pre>
</div>
</div>
<div class="admonitionblock note">
<table>
<tr>
<td class="icon">
<div class="title">Note</div>
</td>
<td class="content">
<div class="title">Zkratka pro upstream</div>
<div class="paragraph">
<p>Pokud máte nastavenu sledující větev, můžete se na ni kdykoliv odkázat zkratkou <code>@{upstream}</code> nebo <code>@{u}</code>.
Takže pokud jste na větvi <code>master</code> a ta sleduje <code>origin/master</code>, pak (pokud chcete) můžete místo <code>git merge origin/master</code> napsat <code>git merge @{u}</code>.</p>
</div>
</td>
</tr>
</table>
</div>
<div class="paragraph">
<p>Pokud chcete vidět, jaké sledující větve máte nastaveny, můžete s příkazem <code>git branch</code> použít volbu <code>-vv</code>.
Zobrazí se seznam lokálních větví s dalšími informacemi včetně toho, co každá z větví sleduje a zda má vaše lokální větev náskok, nebo je pozadu, nebo obojí.</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git branch -vv
  iss53     7e424c3 [origin/iss53: ahead 2] forgot the brackets
  master    1ae2a45 [origin/master] deploying index fix
* serverfix f8674d9 [teamone/server-fix-good: ahead 3, behind 1] this should do it
  testing   5ea463a trying something new</code></pre>
</div>
</div>
<div class="paragraph">
<p>Takže vidíme, že naše větev <code>iss53</code> sleduje <code>origin/iss53</code> a má „náskok“ (ahead) dva, což znamená, že máme lokálně dva objekty revize, které ještě nebyly odeslány na server.
Vidíme také, že naše větev <code>master</code> sleduje <code>origin/master</code> a její stav je aktuální.
A dále vidíme, že naše větev <code>serverfix</code> sleduje větev <code>server-fix-good</code> na serveru <code>teamone</code>, má náskok tři a současně je pozadu o jeden, což znamená, že se na serveru nachází jeden objekt revize (commit), který jsme zatím nezačlenili (merge), a tři lokální objekty revize, které jsme zatím neodeslali (push).
A na konci vidíme, že naše větev <code>testing</code> nesleduje žádnou vzdálenou větev.</p>
</div>
<div class="paragraph">
<p>Měli bychom poznamenat, že tato čísla se vztahují k poslednímu času, kdy jsme z každého serveru vyzvedli data (fetch).
Příkaz se nesnaží o navázání kontaktu se serverem. Říká vám jen to, co je pro uvedené servery uchováno lokálně.
Pokud chcete čerstvá čísla říkající, jak moc velký náskok máte a jak moc jste pozadu, musíte těsně před spuštěním tohoto příkazu vyzvednout data ze všech vzdálených repozitářů.
Můžete to provést následovně: <code>git fetch --all; git branch -vv</code></p>
</div>
</div>
<div class="sect3">
<h3 id="_stahování">Stahování</h3>
<div class="paragraph">
<p>
Příkaz <code>git fetch</code> sice vyzvedne všechny změny ze serveru, které ještě nemáte, ale nijak nezmění obsah vašeho pracovního adresáře.
Prostě pro vás jen vyzvedne data a sloučení nechá na vás.
Ale máme tu příkaz zvaný <code>git pull</code>, což je ve většině případů v podstatě <code>git fetch</code> bezprostředně následovaný příkazem <code>git merge</code>.
Pokud máte sledující větev nastavenou podle ukázky z minulé části — buď explicitním příkazem nebo tím, že byla vytvořena příkazy <code>clone</code> nebo <code>checkout</code> --, podívá se příkaz <code>git pull</code> jaký server a jakou větev vaše současná větev sleduje, vyzvedne změny ze serveru a pokusí se vzdálenou větev začlenit (merge).</p>
</div>
<div class="paragraph">
<p>Obecně bývá lepší přímo použít příkazy <code>fetch</code> a <code>merge</code>, protože magie skrytá za <code>git pull</code> může být často matoucí.</p>
</div>
</div>
<div class="sect3">
<h3 id="_delete_branches">Mazání vzdálených větví</h3>
<div class="paragraph">
<p>
Dejme tomu, že máte vzdálenou větev hotovou — řekněme, že jste se spolupracovníky dokončili nějakou funkčnost a začlenili ji do větve <code>master</code> vašeho vzdáleného repozitáře (nebo do jiné větve, do které umísťujete stabilní kód).
Vzdálenou větev můžete smazat příkazem <code>git push</code> s volbou <code>--delete</code>.
Chcete-li ze serveru odstranit větev <code>serverfix</code>, můžete provést následující:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git push origin --delete serverfix
To https://github.com/schacon/simplegit
 - [deleted]         serverfix</code></pre>
</div>
</div>
<div class="paragraph">
<p>V podstatě vše, co to udělá, je jen odstranění odkazu ze serveru.
Gitový server data obecně po nějakou dobu uchovává — až do doby, kdy se spustí úklid (garbage collection). Takže pokud jste něco nechtěně smazali, dá se to obvykle snadno obnovit.</p>
</div>
</div>
<div id='footnotes'>
<hr>
<div class="footnote" id="_footnotedef_11">
<a href="#_footnoteref_11">11</a>. Pozn. překl.: V originále je příkaz zapsán jako <code>git remote show [remote]</code>, přičemž první „remote“ je název příkazu a druhé slovo „remote“ v závorkách je symbolické vyjádření, že se zde má uvést jméno „vzdáleného“…​ a teď čeho. Na jiných místech v knize se volněji pracuje s pojmy „server“ nebo „repozitář“ ve smyslu gitového serveru nebo repozitáře. V této kapitole bychom měli být přesnější, protože pojem „remote“ musíme navíc spojit s větvemi. Přesnější je použít spojení „vzdálený repozitář“, protože z hlediska Gitu není důležité, jakou podobu toto „úložiště dat“ má. Může to být „server“, ale může to být také „adresář na lokálním disku“. V anglicky mluvící komunitě si s tím hlavu nelámou a nazývají to prostě „remote“, přičemž mají současně na mysli „krátké jméno vzdáleného repozitáře“. Podle jejich vzoru proto ponechávám pro druhý výskyt tohoto slova v příkladu český překlad „vzdálený“.
</div>
<div class="footnote" id="_footnotedef_12">
<a href="#_footnoteref_12">12</a>. Pozn. překl.: Pojem „sprint tým“ pochází z agilní vývojové metodologie <a href="https://cs.wikipedia.org/wiki/Scrum">Scrum</a>.
</div>
</div><div id="nav"><a href="{{< previous-section >}}">prev</a> | <a href="{{< next-section >}}">next</a></div>