---
### DO NOT EDIT! Generated by script/update-book2.rb
category: book
section: documentation
subsection: book
sidebar: book
book:
  language_code: cs
  chapter:
    title: Základy práce se systémem Git
    number: 2
  section:
    title: Získání repozitáře Git
    number: 1
    cs_number: '2.1'
    previous: book/cs/v2/Úvod-Shrnutí
    next: book/cs/v2/Základy-práce-se-systémem-Git-Nahrávání-změn-do-repozitáře
title: Git - Získání repozitáře Git
url: "/book/cs/v2/Základy-práce-se-systémem-Git-Získání-repozitáře-Git.html"
---
<p>Pokud byste si o Gitu měli přečíst jen jednu kapitolu, měla by to být právě tahle.
Tato kapitola popisuje všechny základní příkazy, které potřebujete pro drtivou většinu věcí, jejichž prováděním budete v Gitu trávit svůj čas.
Po přečtení kapitoly byste měli být schopni nakonfigurovat a inicializovat repozitář, zahájit a ukončit sledování souborů, připravovat soubory k zápisu (stage) a zapisovat revize (commit).
Ukážeme si také, jak nastavit Git, aby ignoroval určité soubory a masky souborů, jak rychle a jednoduše vrátit nežádoucí změny, jak procházet historii projektu a zobrazit změny mezi jednotlivými revizemi a jak posílat soubory do vzdálených repozitářů (push) a naopak z nich soubory zase stahovat (pull).</p>
<h2 id="_getting_a_repo">Získání repozitáře Git</h2>
<div class="paragraph">
<p>Projekt lze v Gitu získat dvěma základními způsoby.
První způsob spočívá v tom, že vezmeme existující projekt nebo adresář a importujeme ho do Gitu.
Druhý způsob spočívá v naklonování již existujícího gitového repozitáře z jiného serveru.</p>
</div>
<div class="sect3">
<h3 id="_inicializace_repozitáře_v_existujícím_adresáři">Inicializace repozitáře v existujícím adresáři</h3>
<div class="paragraph">
<p>Chcete-li v Gitu zahájit sledování existujícího projektu, přejděte do adresáře projektu a napište:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git init</code></pre>
</div>
</div>
<div class="paragraph">
<p>Příkaz vytvoří nový podadresář s názvem <code>.git</code>, který bude obsahovat všechny soubory nezbytné pro repozitář, tzv. kostru repozitáře Git.
V tomto okamžiku se z vašeho projektu ještě nic nesleduje.
(Více informací o tom, jaké soubory obsahuje právě vytvořený adresář <code>.git</code>, naleznete v kapitole <a href="{{< relurl "book/cs/v2/ch00/_git_internals" >}}">Git Internals</a>.)</p>
</div>
<div class="paragraph">
<p>Chcete-li zahájit správu verzí existujících souborů (a ne jen prázdného adresáře), měli byste pravděpodobně zahájit sledování (tracking) těchto souborů a zapsat první revizi (provést počáteční commit).
Můžete tak učinit pomocí několika příkazů <code>git add</code>, jimiž určíte soubory, které chcete sledovat, a poté provedete příkaz provedete <code>git commit</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git add *.c
$ git add LICENSE
$ git commit -m 'initial project version'</code></pre>
</div>
</div>
<div class="paragraph">
<p>K tomu, co přesně tyto příkazy provedou, se dostaneme za okamžik.
V této chvíli máte vytvořen gitový repozitář se sledovanými soubory a úvodní revizí.</p>
</div>
</div>
<div class="sect3">
<h3 id="_git_cloning">Klonování existujícího repozitáře</h3>
<div class="paragraph">
<p>Chcete-li vytvořit kopii existujícího gitového repozitáře (například u projektu, do nějž chcete začít přispívat), pak příkazem, který hledáte, je <code>git clone</code>.
Pokud jste zvyklí pracovat s jinými systémy pro správu verzí, jako je například Subversion, jistě jste si všimli, že příkaz zní <code>clone</code>, a nikoli <code>checkout</code>.
Tento rozdíl je podstatný. Místo pouhého získání pracovní kopie souborů projektu, získá Git plnou kopii téměř všech dat na serveru.
Po provedení příkazu <code>git clone</code> budou k historii projektu staženy všechny verze všech souborů.
Pokud by někdy poté došlo k poruše disku serveru, lze použít libovolný z těchto klonů na kterémkoli klientovi a obnovit pomocí něj server zpět do stavu, v němž byl v okamžiku klonování (může dojít ke ztrátě některých zásuvných modulů na straně serveru a podobných věcí, ale všechna verzovaná data budou obnovena. Další podrobnosti naleznete v kapitole <a href="{{< relurl "book/cs/v2/ch00/_git_on_the_server" >}}">Zprovoznění Gitu na serveru</a>).</p>
</div>
<div class="paragraph">
<p>Repozitář naklonujete příkazem <code>git clone [url]</code>.
Pokud například chcete naklonovat gitovou knihovnu zvanou libgit2, můžete to provést následovně:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git clone https://github.com/libgit2/libgit2</code></pre>
</div>
</div>
<div class="paragraph">
<p>Tímto příkazem se vytvoří adresář s názvem <code>libgit2</code>, inicializuje se v něm podadresář <code>.git</code>, stáhnou se všechna data pro tento repozitář a vytvoří se pracovní kopie nejnovější verze.
Přejdete-li do nového adresáře <code>libgit2</code>, uvidíte v něm soubory projektu připravené ke zpracování nebo jinému použití.
Pokud chcete naklonovat repozitář do adresáře pojmenovaného jinak než <code>libgit2</code>, můžete název zadat jako další parametr na příkazovém řádku:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git clone https://github.com/libgit2/libgit2 mylibgit</code></pre>
</div>
</div>
<div class="paragraph">
<p>Tento příkaz učiní totéž co příkaz předchozí, ale cílový adresář se bude jmenovat <code>mylibgit</code>.</p>
</div>
<div class="paragraph">
<p>Git nabízí celou řadu různých přenosových protokolů.
Předchozí příklad využívá protokol <code>https://</code>, můžete se ale setkat také s protokolem <code>git://</code> nebo <code>user@server:/path/to/repo.git</code>, který používá přenosový protokol SSH.
V kapitole <a href="{{< relurl "book/cs/v2/ch00/_git_on_the_server" >}}">Zprovoznění Gitu na serveru</a> budou uvedeny všechny dostupné možnosti, které mohou být na serveru pro přístup do gitového repozitáře nastaveny, včetně jejich předností a nevýhod.</p>
</div>
</div>
<div id="nav"><a href="{{< previous-section >}}">prev</a> | <a href="{{< next-section >}}">next</a></div>