---
### DO NOT EDIT! Generated by script/update-book2.rb
category: book
section: documentation
subsection: book
sidebar: book
book:
  language_code: cs
  chapter:
    title: Git na serveru
    number: 4
  section:
    title: Chytrý HTTP
    number: 6
    cs_number: '4.6'
    previous: book/cs/v2/Git-na-serveru-Démon-Git
    next: book/cs/v2/Git-na-serveru-GitWeb
title: Git - Chytrý HTTP
url: "/book/cs/v2/Git-na-serveru-Chytrý-HTTP.html"
---
<h2 id="_chytrý_http_2">Chytrý HTTP</h2>
<div class="paragraph">
<p>
K dispozici už máme autentizovaný přístup přes SSH a neautentizovaný přístup přes <code>git://</code>. Ale existuje i protokol, který umí obojí najednou.
Zřízení chytrého HTTP v podstatě spočívá jen v povolení CGI skriptu, který se dodává s Gitem a na serveru se nachází pod jménem <code>git-http-backend</code>.
Tento CGI skript čte cestu a hlavičky zaslané pro dané HTTP URL příkazy <code>git fetch</code> nebo <code>git push</code> a zjistí, zda může klient komunikovat přes HTTP (což platí pro každého klienta od verze 1.6.6).
Pokud CGI skript zjistí, že se jedná o chytrého klienta, bude s ním komunikovat chytrým způsobem. V opačném případě se uchýlí k hloupému chování (takže je vůči starším klientům zpětně kompatibilní pro čtení).</p>
</div>
<div class="paragraph">
<p>Projděme si nejzákladnější nastavení.
Jako CGI server použijeme Apache.
Pokud nemáte zprovozněn Apache, můžete jej na linuxovém počítači nainstalovat třeba takto:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ sudo apt-get install apache2 apache2-utils
$ a2enmod cgi alias env rewrite</code></pre>
</div>
</div>
<div class="paragraph">
<p>Povolí se tím také moduly <code>mod_cgi</code>, <code>mod_alias</code>, <code>mod_env</code> a <code>mod_rewrite</code>, které jsou pro správnou činnost nutné.</p>
</div>
<div class="paragraph">
<p>Pro adresář <code>/opt/git</code> také budete muset nastavit unixovou uživatelskou skupinu na <code>www-data</code>, aby váš webový server získal přístup do repozitářů pro čtení i pro zápis. Instance Apache, která CGI skript spouští, totiž (standardně) běží pod tímto uživatelem:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ chgrp -R www-data /opt/git</code></pre>
</div>
</div>
<div class="paragraph">
<p>Dále potřebujeme do konfigurace Apache přidat další věci, aby se skript <code>git-http-backend</code> spouštěl pro obsluhu všeho, co na vašem webovém serveru prochází cestou <code>/git</code>.</p>
</div>
<div class="listingblock">
<div class="content">
<pre class="highlight"><code class="language-console" data-lang="console">SetEnv GIT_PROJECT_ROOT /opt/git
SetEnv GIT_HTTP_EXPORT_ALL
ScriptAlias /git/ /usr/lib/git-core/git-http-backend/</code></pre>
</div>
</div>
<div class="paragraph">
<p>Pokud vynecháte proměnnou prostředí <code>GIT_HTTP_EXPORT_ALL</code>, pak bude Git obsluhovat neautentizované klienty jen pro ty repozitáře, které v sobě mají soubor <code>git-daemon-export-ok</code> — právě tak, jak to dělá gitový démon.</p>
</div>
<div class="paragraph">
<p>Nakonec budete muset serveru Apache říct, aby povolil požadavky na skript <code>git-http-backend</code> a aby nějak zajistil autentizaci při zápisu — například podobným Auth blokem:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">RewriteEngine On
RewriteCond %{QUERY_STRING} service=git-receive-pack [OR]
RewriteCond %{REQUEST_URI} /git-receive-pack$
RewriteRule ^/git/ - [E=AUTHREQUIRED]

&lt;Files "git-http-backend"&gt;
    AuthType Basic
    AuthName "Git Access"
    AuthUserFile /opt/git/.htpasswd
    Require valid-user
    Order deny,allow
    Deny from env=AUTHREQUIRED
    Satisfy any
&lt;/Files&gt;</code></pre>
</div>
</div>
<div class="paragraph">
<p>Pro tento účel budete muset vytvořit soubor <code>.htpasswd</code>, který bude obsahovat hesla všech oprávněných uživatelů.
Následující příklad do souboru přidává uživatele „schacon“:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ htpasswd -c /opt/git/.htpasswd schacon</code></pre>
</div>
</div>
<div class="paragraph">
<p>Existují spousty způsobů, jak může Apache autentizovat uživatele. Jeden z nich si budete muset vybrat a použít.
Tohle je jen nejjednodušší příklad, který se dá použít.
Téměř jistě budete chtít zprovoznit komunikaci přes SSL, aby byla všechna data šifrovaná.</p>
</div>
<div class="paragraph">
<p>Nechceme zacházet do přílišných detailů konfigurace Apache, protože možná používáte jiný server, nebo máte jiné požadavky na autentizaci.
Základní myšlenka je taková, že se Git dodává s CGI skriptem <code>git-http-backend</code>, který při aktivaci zajistí veškeré dohadování při odesílání a přijímání dat přes HTTP.
Sám o sobě neprovádí žádnou autentizaci, ale to lze snadno zvládnout na úrovni webového serveru, který ho spouští.
Lze toho dosáhnout s téměř každým webovým serverem, který podporuje CGI, takže použijte ten, který znáte nejlépe.</p>
</div>
<div class="admonitionblock note">
<table>
<tr>
<td class="icon">
<div class="title">Note</div>
</td>
<td class="content">
<div class="paragraph">
<p>Další informace o konfiguraci autentizace pro Apache naleznete v jeho dokumentaci na stránce <a href="http://httpd.apache.org/docs/current/howto/auth.html" class="bare">http://httpd.apache.org/docs/current/howto/auth.html</a></p>
</div>
</td>
</tr>
</table>
</div>
<div id="nav"><a href="{{< previous-section >}}">prev</a> | <a href="{{< next-section >}}">next</a></div>