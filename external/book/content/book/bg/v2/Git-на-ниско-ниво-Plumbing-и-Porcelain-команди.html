---
### DO NOT EDIT! Generated by script/update-book2.rb
category: book
section: documentation
subsection: book
sidebar: book
book:
  language_code: bg
  chapter:
    title: Git на ниско ниво
    number: 8
  section:
    title: Plumbing и Porcelain команди
    number: 1
    cs_number: '8.1'
    previous: book/bg/v2/Git-и-други-системи-Обобщение
    next: book/bg/v2/Git-на-ниско-ниво-Git-обекти
title: Git - Plumbing и Porcelain команди
url: "/book/bg/v2/Git-на-ниско-ниво-Plumbing-и-Porcelain-команди.html"
---
<p>Може да сте стигнали до тази глава прескачайки директно от много по-ранна такава, а може и да сте изчели последователно всичко до тук — и в двата случая стигаме до мястото, в което ще разгледаме как работят вътрешните механизми на Git.
Като автори на книгата сме на мнение, че информацията в следващите секции е фундаментално важна, ако искате да оцените изцяло колко полезен и мощен инструмент е Git. От друга страна обаче стоят опасенията, че тази информация може да е смущаваща и ненужно сложна за начинаещите.
По тази причина решихме, че е добре главата да е последна в книгата и оставяме на читателя да прецени кога да я прочете.</p><p>След като сме стигнали дотук, нека започнем.
Първо, да припомним отново, че Git фундаментално представлява вид файлова система, позволяваща адресиране на съдържание, с VCS интерфейс написан върху нея.
Ще научим повече за това след малко.</p><p>В ранните версии на Git (преди версия 1.5), потребителският интерфейс беше значително по-сложен, понеже ударението беше върху функционалностите на файловата система, вместо върху една по-полиранa VCS.
В последните няколко години потребителският интерфейс претърпя значителни подобрения, сега е много изчистен и лесен за ползване, въпреки че старите стереотипни схващания за ранните трудни и сложни за овладяване UI версии, все още витаят наоколо.</p><p>Content-addressable filesystem слоят на Git е изключително впечатляващ аспект от системата, така че ще започнем с него, а след това ще разгледаме транспортните механизми и възможностите за поддръжка на хранилищата, с които евентуално бихте имали нужда да работите.</p>
<h2 id="_plumbing_porcelain">Plumbing и Porcelain команди</h2>
<div class="paragraph">
<p>В книгата дотук използвахме около 30 на брой подкоманди на Git като <code>checkout</code>, <code>branch</code>, <code>remote</code>, и т.н.
Но понеже Git отначало беше само набор от инструменти за контрол на версиите, вместо пълнофункционална user-friendly VCS, тя разполага с много подкоманди, които вършат работата на ниско ниво и са проектирани да се използват взаимно в UNIX-стил или да бъдат извиквани от скриптове.
Тези команди от по-ниско ниво в Git се наричат “plumbing” команди, докато по-потребителски ориентираните са получили наименованието “porcelain” команди.</p>
</div>
<div class="paragraph">
<p>Както виждате, в деветте глави дотук, работихме почти само с porcelain командите.
В тази глава обаче, акцентът ще е върху plumbing командите, които дават достъп до вътрешните Git механизми и демонстрират как и защо Git се справя със задачите си.
Много от тези команди не са предназначени за ръчно използване от командния ред, вместо това те са подходящи за градивни елементи в множество странични инструменти и специфични скриптове.</p>
</div>
<div class="paragraph">
<p>Изпълнявайки <code>git init</code> в дадена директория, Git създава поддиректорията <code>.git</code>, която пази почти всичко, което системата съхранява и манипулира.
Ако искате да архивирате или клонирате вашето хранилище, то копирането на тази единична директория ви дава почти всичко необходимо за целта.
Цялата тази глава от книгата се занимава със съдържанието на въпросната директория.
Ето как изглежда една току що инициализирана <code>.git</code> директория:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ ls -F1
config
description
HEAD
hooks/
info/
objects/
refs/</code></pre>
</div>
</div>
<div class="paragraph">
<p>В зависимост от версията на Git, може да видите и допълнителни неща тук, но в общи линии това е прясно <code>git init</code> хранилище.
Файлът <code>description</code> се използва само от програмата GitWeb, не ни засяга в момента.
Файлът <code>config</code> пази конфигурационните опции за конкретния проект, а директорията <code>info</code> съдържа глобалния exclude файл  за игнориране на пътища, които не искате да вмъквате в <code>.gitignore</code> файл.
Директорията <code>hooks</code> съхранява клиентските и сървърни hook скриптове, на които обърнахме внимание в <a href="{{< relurl "book/bg/v2/ch00/_git_hooks" >}}">Git Hooks</a>.</p>
</div>
<div class="paragraph">
<p>Остават четири важни елемента: <code>HEAD</code> и (все още липсващите) <code>index</code> файлове и директориите <code>objects</code> и <code>refs</code>.
Именно тези елементи са в ядрото на Git.
Директорията <code>objects</code> пази цялото съдържание на вашата база данни, директорията <code>refs</code> съхранява указатели в къмит обекти в тези данни (клонове, тагове, remotes и др.). Файлът <code>HEAD</code> сочи към клона, съдържанието на който текущо е извлечено в работната директория, а файлът <code>index</code> е мястото, където Git пази информацията от индексната област.
Сега ще разгледаме всеки от тези елементи в детайли.</p>
</div>
<div id="nav"><a href="{{< previous-section >}}">prev</a> | <a href="{{< next-section >}}">next</a></div>