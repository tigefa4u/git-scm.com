---
### DO NOT EDIT! Generated by script/update-book2.rb
category: book
section: documentation
subsection: book
sidebar: book
book:
  language_code: tr
  chapter:
    title: Git Araçları
    number: 7
  section:
    title: Saklama ve Silme
    number: 3
    cs_number: '7.3'
    previous: book/tr/v2/Git-Araçları-Etkileşimli-İzlemleme-Staging
    next: book/tr/v2/Git-Araçları-Çalışmanızı-İmzalama
title: Git - Saklama ve Silme
url: "/book/tr/v2/Git-Araçları-Saklama-ve-Silme.html"
---
<h2 id="_git_stashing">Saklama ve Silme</h2>
<div class="paragraph">
<p>Çoğu zaman, projenizin bir kısmında çalışırken, işler karışmış olabilir ve bir süre başka bir şey üzerinde çalışmak için dal değiştirmek isteyebilirsiniz.
Ancak sorun şudur ki, daha sonra tamamlamak için geri döneceğiniz için yarım kalmış bir işi katkılamak istemezsiniz.
Bu sorunun çözümü, <code>git stash</code> komutundadır.</p>
</div>
<div class="paragraph">
<p><code>stash</code> komutu, çalışma dizininizin ham durumunu  - yani, değiştirilmiş izlenen dosyalarınızı ve izlem değişikliklerinizi - alır ve bunu her zaman yeniden (hatta farklı bir dalda bile) uygulayabileceğiniz tamamlanmamış değişiklikler yığınına olarak kaydeder.</p>
</div>
<div class="admonitionblock note">
<table>
<tr>
<td class="icon">
<div class="title">Not</div>
</td>
<td class="content">
<div class="title">
<code>git stash push</code>'a geçiş</div>
<div class="paragraph">
<p>Ekim 2017’nin sonlarına doğru, Git posta listesinde <code>git stash save</code> komutunun kaldırılıp, alternatif olarak yerine zaten mevcut olan <code>git stash push</code> komutunun kullanılması üzerine kapsamlı bir tartışma yapılmıştır.
Bunun ana nedeni, <code>git stash push</code> komutunun, <code>git stash save</code> tarafından desteklenmeyen <em>pathspecs</em> gizleme seçeneğini sunmasıdır.</p>
</div>
<div class="paragraph">
<p><code>git stash save</code> yakın zamanda ortadan kalkmayacak, bu yüzden birdenbire kaybolacağından endişelenmeyin.
Ancak yeni işlevsellik için <code>push</code> alternatifine geçmeye başlamak isteyebilirsiniz.</p>
</div>
</td>
</tr>
</table>
</div>
<div class="sect3">
<h3 id="_çalışmanızı_saklama">Çalışmanızı Saklama</h3>
<div class="paragraph">
<p>Saklamayı (stashing) göstermek için projenize girip birkaç dosyada çalışmaya başlayacak ve belki de değişikliklerden birini sahneye koyacaksınız.
<code>git status</code> komutunu çalıştırırsanız, ham durumunuzu görebilirsiniz:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git status
Changes to be committed:
  (use "git reset HEAD &lt;file&gt;..." to unstage)

	modified:   index.html

Changes not staged for commit:
  (use "git add &lt;file&gt;..." to update what will be committed)
  (use "git checkout -- &lt;file&gt;..." to discard changes in working directory)

	modified:   lib/simplegit.rb</code></pre>
</div>
</div>
<div class="paragraph">
<p>Şimdi dal değiştirmek istiyorsunuz, ancak üzerinde çalıştığınız şeyleri henüz kaydetmek istemiyorsunuz, bu yüzden değişiklikleri saklayacaksınız.
Yığınınıza yeni bir saklama eklemek için <code>git stash</code> veya <code>git stash push</code> komutunu çalıştırın:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git stash
Saved working directory and index state \
  "WIP on master: 049d078 added the index file"
HEAD is now at 049d078 added the index file
(To restore them type "git stash apply")</code></pre>
</div>
</div>
<div class="paragraph">
<p>Şimdi çalışma dizininizin temizlendiğini görebilirsiniz:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git status
# On branch master
nothing to commit, working directory clean</code></pre>
</div>
</div>
<div class="paragraph">
<p>Bu noktada, dal değiştirebilir ve başka bir yerde çalışabilirsiniz; değişiklikleriniz yığınınızda saklanmaktadır.
Hangi saklamaları depoladığınızı görmek için <code>git stash list</code> komutunu kullanabilirsiniz:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git stash list
stash@{0}: WIP on master: 049d078 added the index file
stash@{1}: WIP on master: c264051 Revert "added file_size"
stash@{2}: WIP on master: 21d80a5 added number to log</code></pre>
</div>
</div>
<div class="paragraph">
<p>Daha önce zaten iki saklama yapılmış olduğu için, şu an üç farklı saklanmış çalışmaya erişiminiz var.
Yeni sakladığınızı tekrar uygulamak için orijinal saklama komutunun yardım çıktısında gösterilen komutu çalıştırabilirsiniz: <code>git stash apply</code>
Eski saklamalardan birini uygulamak isterseniz, onu şu şekilde adlandırarak belirtebilirsiniz: <code>git stash apply stash@{2}</code>.
Bir saklama belirtmezseniz, Git en son saklamayı varsayarak, doğrudan onu uygular:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git stash apply
On branch master
Changes not staged for commit:
  (use "git add &lt;file&gt;..." to update what will be committed)
  (use "git checkout -- &lt;file&gt;..." to discard changes in working directory)

	modified:   index.html
	modified:   lib/simplegit.rb

no changes added to commit (use "git add" and/or "git commit -a")</code></pre>
</div>
</div>
<div class="paragraph">
<p>Görebileceğiniz gibi, Git, saklamayı kaydettiğinizde geri aldığınız dosyaları yeniden getirdi.
Saklamayı başlattığınızda temiz bir çalışma diziniz vardı ve onu kaydettiğiniz aynı dalda uygulamaya çalıştınız.
Temiz bir çalışma dizinine sahip olmak ve onu aynı dala uygulamak, bir saklama işlemini başarıyla uygulamak için gerekli değildir.
Bir saklamayı bir dalda kaydedip daha sonra başka bir dala geçebilir ve değişiklikleri yeniden uygulamayı deneyebilirsiniz.
Ayrıca, bir saklamayı uygularken çalışma dizinizde değiştirilmiş ve katkılanmamış dosyalara sahip olabilirsiniz - Git, bir şeylerin artık temiz bir şekilde uygulanmadığında birleştirme çakışmaları verir.</p>
</div>
<div class="paragraph">
<p>Dosyalarınızdaki değişiklikler tekrar uygulandı, ancak önce izleme aldığınız dosya yeniden izlemlenmedi.
Bunu yapmak için, <code>git stash apply</code> komutunu <code>--index</code> seçeneği ile çalıştırmalısınız; bu seçenek komuta, izlemlediğiniz değişiklikleri tekrar uygulamayı denemesini söyler.
Öncekini yapmak yerine, bunu çalıştırsaydınız, orijinal konumunuza geri dönecektiniz:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git stash apply --index
On branch master
Changes to be committed:
  (use "git reset HEAD &lt;file&gt;..." to unstage)

	modified:   index.html

Changes not staged for commit:
  (use "git add &lt;file&gt;..." to update what will be committed)
  (use "git checkout -- &lt;file&gt;..." to discard changes in working directory)

	modified:   lib/simplegit.rb</code></pre>
</div>
</div>
<div class="paragraph">
<p><code>apply</code> (uygula) seçeneği sadece saklanmış çalışmayı uygulamaya çalışır ama  onu yığınınızda tutmaya devam edersiniz.
Onu kaldırmak için, kaldırmak istediğiniz saklamanın adıyla <code>git stash drop</code> komutunu çalıştırabilirsiniz:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git stash list
stash@{0}: WIP on master: 049d078 added the index file
stash@{1}: WIP on master: c264051 Revert "added file_size"
stash@{2}: WIP on master: 21d80a5 added number to log
$ git stash drop stash@{0}
Dropped stash@{0} (364e91f3f268f0900bc3ee613f9f733e82aaed43)</code></pre>
</div>
</div>
<div class="paragraph">
<p>Ayrıca, saklamayı uygulamak ve ardından hemen yığınınızdan kaldırmak için <code>git stash pop</code> komutunu da çalıştırabilirsiniz.</p>
</div>
</div>
<div class="sect3">
<h3 id="_yaratıcı_saklama">Yaratıcı Saklama</h3>
<div class="paragraph">
<p>Faydalı bulabileceğiniz bir kaç farklı saklama seçeneği daha bulunmaktadır.
Oldukça popüler olan ilk seçenek: <code>git stash</code> komutuna <code>--keep-index</code> seçeneği eklemektir.
Bu, Git’e oluşturulan saklamaya tüm izlemlenmiş içeriği dahil etmenin yanı sıra, aynı anda onları izlem içinde bırakmasını da söyler.</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git status -s
M  index.html
 M lib/simplegit.rb

$ git stash --keep-index
Saved working directory and index state WIP on master: 1b65b17 added the index file
HEAD is now at 1b65b17 added the index file

$ git status -s
M  index.html</code></pre>
</div>
</div>
<div class="paragraph">
<p>"Saklama" ile yapmak isteyebileceğiniz başka yaygın bir şey, izlenen dosyaların yanı sıra izlenmeyen dosyaları da saklamaktır.
Varsayılan olarak, <code>git stash</code>, yalnızca değiştirilmiş ve izlemlenmiş (takipte olan - tracked) dosyaları saklar.
<code>--include-untracked</code> veya <code>-u</code> 'yu belirtirseniz, Git, oluşturulan saklamaya izlenmeyen dosyaları da dahil eder.
Ancak, saklamaya izlenmeyen dosyaları dahil etmek, <em>yoksayılan</em> dosyaları da doğrudan dahil etmez; yoksayılan dosyaları da dahil etmek için <code>--all</code> (veya sadece <code>-a</code>) kullanın.</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git status -s
M  index.html
 M lib/simplegit.rb
?? new-file.txt

$ git stash -u
Saved working directory and index state WIP on master: 1b65b17 added the index file
HEAD is now at 1b65b17 added the index file

$ git status -s
$</code></pre>
</div>
</div>
<div class="paragraph">
<p>Son olarak, <code>--patch</code> bayrağını belirtirseniz, Git değiştirilmiş her şeyi saklamaz ancak bunun yerine size etkileşimli olarak hangi değişiklikleri saklamak istediğinizi ve hangilerini çalışma dizinizde tutmak istediğinizi sorar.</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git stash --patch
diff --git a/lib/simplegit.rb b/lib/simplegit.rb
index 66d332e..8bb5674 100644
--- a/lib/simplegit.rb
+++ b/lib/simplegit.rb
@@ -16,6 +16,10 @@ class SimpleGit
         return `#{git_cmd} 2&gt;&amp;1`.chomp
       end
     end
+
+    def show(treeish = 'master')
+      command("git show #{treeish}")
+    end

 end
 test
Stash this hunk [y,n,q,a,d,/,e,?]? y

Saved working directory and index state WIP on master: 1b65b17 added the index file</code></pre>
</div>
</div>
</div>
<div class="sect3">
<h3 id="_bir_saklamadan_dal_oluşturma">Bir "Saklama"dan Dal Oluşturma</h3>
<div class="paragraph">
<p>Eğer bir çalışmanızı saklarsanız, bir süre beklerseniz ve sonra çalışmaya devam etmek için sakladığınız işin olduğu dala geri dönerseniz, çalışmanızı tekrar uygulamakta bir problem yaşayabilirsiniz.
Eğer uygulama işlemi daha sonra değiştirdiğiniz bir dosyayı değiştirmeye çalışırsa, birleştirme çakışması alırsınız ve bunu çözmeniz gerekir.
Saklanmış değişiklikleri tekrar test etmek için daha kolay bir yol isterseniz, <code>git stash branch &lt;yeni dal adı&gt;</code> komutunu çalıştırabilirsiniz.
Bu komut, seçtiğiniz dal adıyla sizin için yeni bir dal oluşturur, çalışmanızı saklarken üzerinde bulunduğunuz katkıya gider, çalışmanızı oraya yeniden uygular ve başarıyla uygulanırsa saklamayı kaldırır.</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git stash branch testchanges
M	index.html
M	lib/simplegit.rb
Switched to a new branch 'testchanges'
On branch testchanges
Changes to be committed:
  (use "git reset HEAD &lt;file&gt;..." to unstage)

	modified:   index.html

Changes not staged for commit:
  (use "git add &lt;file&gt;..." to update what will be committed)
  (use "git checkout -- &lt;file&gt;..." to discard changes in working directory)

	modified:   lib/simplegit.rb

Dropped refs/stash@{0} (29d385a81d163dfd45a452a2ce816487a6b8b014)</code></pre>
</div>
</div>
<div class="paragraph">
<p>Bu, saklanmış işleri kolayca kurtarmak ve bunu yeni bir dalda uygulamak için güzel bir kısayoldur.</p>
</div>
</div>
<div class="sect3">
<h3 id="_git_clean">Çalışma Dizininizi Temizlemek</h3>
<div class="paragraph">
<p>Son olarak, çalışma dizininizdeki saklamak istemediğiniz bazı iş veya dosyalardan kurtulmak isteyebilirsiniz; işte bu durumda <code>git clean</code> komutu devreye girer.</p>
</div>
<div class="paragraph">
<p>Çalışma dizinini temizlemenin yaygın nedenleri, birleştirmeler veya harici araçlar tarafından oluşturulan gereksiz dosyaları kaldırmak veya temiz bir derleme yapabilmek için derleme kalıntılarını kaldırmak istemeniz olabilir.</p>
</div>
<div class="paragraph">
<p>Bu komutu kullanırken çok dikkatli olmalısınız, çünkü bu komut çalışma dizininizdeki takip edilmeyen dosyaları kaldırmak için tasarlanmıştır.
Fikrinizi değiştirirseniz, genellikle bu içeriği kurtarmanın bir yolu yoktur.
Daha güvenli bir seçenek: her şeyi kaldırıp, ama aynı anda bir saklama içine kaydetmek için <code>git stash --all</code> komutunu çalıştırmaktır.</p>
</div>
<div class="paragraph">
<p>Gereksiz dosyaları kaldırmak veya çalışma dizetinizi temizlemek istediğinizi varsayarsak, bunu <code>git clean</code> ile yapabilirsiniz.
Çalışma dizininizdeki tüm izlenmeyen dosyaları kaldırmak için <code>git clean -f -d</code> komutunu çalıştırabilirsiniz. Bu komutla boşalan tüm dosya veya alt dizinler de kaldırılır.
<code>-f</code>, <em>force</em> (zorlamak, güç kullanarak yaptırmak) anlamına gelir ve Git yapılandırma değişkeni <code>clean.requireForce</code> açıkça "false" (yanlış) olarak ayarlanmamışsa gerekli bir seçenektir.</p>
</div>
<div class="paragraph">
<p>Eğer bu komutun ne yapacağını görmek isterseniz, komutu <code>--dry-run</code> (veya <code>-n</code>) seçeneği ile çalıştırabilirsiniz; bu da <em>deneme çalıştırması yap ve bana <em>neyi</em> kaldıracağını söyle</em> anlamına gelir.</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git clean -d -n
Would remove test.o
Would remove tmp/</code></pre>
</div>
</div>
<div class="paragraph">
<p>Varsayılan olarak, <code>git clean</code> komutu sadece yoksayılmayan (not ignored) ve takip edilmeyen (untracked) dosyaları siler.
<code>.gitignore</code> veya diğer ignore dosyalarında kendiylhe eşleşen bir kalıp varsa bu dosyalar silinmez.
Örneğin, tamamen temiz bir derleme yapmak için oluşturulan tüm <code>.o</code> dosyalarını kaldırmak isterseniz, <code>clean</code> komutuna <code>-x</code> bayrağını ekleyebilirsiniz.</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git status -s
 M lib/simplegit.rb
?? build.TMP
?? tmp/

$ git clean -n -d
Would remove build.TMP
Would remove tmp/

$ git clean -n -d -x
Would remove build.TMP
Would remove test.o
Would remove tmp/</code></pre>
</div>
</div>
<div class="paragraph">
<p><code>git clean</code> komutunun ne yapacağını bilmiyorsanız, değişiklik yapmadan önce <code>-n</code> bayrağı ile çalıştırarak kontrol edin.
Sonra <code>-n</code>'yi bir <code>-f</code> ile değiştirip, komutu gerçekten çalıştırabilirsiniz.
Süreci dikkatli bir şekilde yapmanın başka bir yolu da <code>-i</code> veya <code>interactive</code> (etkileşimli) seçeneği ile çalıştırmaktır.</p>
</div>
<div class="paragraph">
<p>Bu, temizleme komutunu etkileşimli modda çalıştırır.</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git clean -x -i
Would remove the following items:
  build.TMP  test.o
*** Commands ***
    1: clean (temizle)          2: filter by pattern (bir desene göre ayıkla)          3: select by numbers (sıra numarasıyla seç)          4: ask each (her birini tek tek sor)          5: quit (çık)          6: help (yardım iste)
What now&gt;</code></pre>
</div>
</div>
<div class="paragraph">
<p>Bu şekilde her dosyayı tek tek inceleyebilir veya silme için desenler belirleyebilirsiniz.</p>
</div>
<div class="admonitionblock note">
<table>
<tr>
<td class="icon">
<div class="title">Not</div>
</td>
<td class="content">
<div class="paragraph">
<p>Bazı garip durumlarda, Git’ten çalışma dizininizi temizlemesini istemek için ekstra yetkili olmanız gerekebilir.
Mesela alt modül olarak başka Git repolarını kopyaladığınız bir çalışma dizininin altındaysanız, <code>git clean -fd</code> komutu bile bu dizinleri silmeyi reddedecektir.
Bu gibi durumlarda, vurgu yapmak için ikinci bir <code>-f</code> seçeneği eklemeniz gerekmektedir.</p>
</div>
</td>
</tr>
</table>
</div>
</div>
<div id="nav"><a href="{{< previous-section >}}">prev</a> | <a href="{{< next-section >}}">next</a></div>