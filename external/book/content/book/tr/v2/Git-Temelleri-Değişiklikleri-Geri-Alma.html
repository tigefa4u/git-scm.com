---
### DO NOT EDIT! Generated by script/update-book2.rb
category: book
section: documentation
subsection: book
sidebar: book
book:
  language_code: tr
  chapter:
    title: Git Temelleri
    number: 2
  section:
    title: Değişiklikleri Geri Alma
    number: 4
    cs_number: '2.4'
    previous: book/tr/v2/Git-Temelleri-Katkı-Geçmişini-Görüntüleme
    next: book/tr/v2/Git-Temelleri-Uzak-Repo-ile-Çalışmak
title: Git - Değişiklikleri Geri Alma
url: "/book/tr/v2/Git-Temelleri-Değişiklikleri-Geri-Alma.html"
---
<h2 id="_undoing">Değişiklikleri Geri Alma</h2>
<div class="paragraph">
<p>Herhangi bir aşamada bir şeyi geri almak isteyebilirsiniz.
Burada, yaptığınız değişiklikleri geri almak için kullanabileceğiniz birkaç temel aracı inceleyeceğiz.
Bu geri alma işlemlerinin bazılarını her istediğinizde iptal ederek (bu geri alma işlemi öncesi) eski duruma geri "dönemeyebileceğiniz" için, dikkatli olmalısınız.
Bu, Git’te yanlış yaparsanız bazı çalışmalarınızı kaybedebileceğiniz birkaç özel durumdan biridir.</p>
</div>
<div class="paragraph">
<p>Yaygın geri alma ihtiyaçlarından biri, bazı dosyaları eklemeyi unuttup katkınızı çok erken işlediğinizde veya yanlış bir katkı mesajı yazdığınızda ortaya çıkar.
Bir katkıyı yeniden işlemek istiyorsanız, unuttuğunuz ek değişiklikleri yapın, bunları izlem alın ve <code>--amend</code> seçeneğini kullanarak yeniden katkılayın:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git commit --amend</code></pre>
</div>
</div>
<div class="paragraph">
<p>Bu komut izlem alanınızı alır ve katkılamak için kullanır.
Son katkınızdan beri hiçbir değişiklik yapmadıysanız (örneğin, bu komutu en son katkınızdan hemen sonra çalıştırdıysanız), pozunuz tamamen aynı olacak ve değiştireceğiniz tek şey katkı mesajınız olacaktır.</p>
</div>
<div class="paragraph">
<p>Bunu yaptığınızda aynı "katkı mesajı düzenleyicisi" aynı katkı mesajıyla devreye girer.
Mesajı her zamanki gibi düzenleyebilirsiniz, ancak bu sefer önceki katkı mesajınızın üzerine yazılır.</p>
</div>
<div class="paragraph">
<p>Örnek olarak, katkı yapar ve daha sonra bu işleme eklemek istediğiniz dosyadaki değişiklikleri izleme almayı unuttuğunuzu fark ederseniz, şunun gibi bir şey yapabilirsiniz:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git commit -m 'initial commit'
$ git add forgotten_file
$ git commit --amend</code></pre>
</div>
</div>
<div class="paragraph">
<p>Bu işlemin sonucunda, ikinci katkınızın ilk katkınızın yerini aldığı tek bir katkı elde edersiniz.</p>
</div>
<div class="admonitionblock note">
<table>
<tr>
<td class="icon">
<div class="title">Not</div>
</td>
<td class="content">
<div class="paragraph">
<p>Şunu anlamanız özellikle önemli: Eğer (amend komutuyla) son katkınızı onarırsanız; aslında son katkınızı düzeltmekten ziyade, eski katkınızı ortadan kaldırıp, onun yerine yeni bir katkı işlemektesiniz.
Sanki önceki katkı hiç gerçekleşmemiş ve repo geçmişinizde görünmeyecekmiş gibi.</p>
</div>
<div class="paragraph">
<p>Önceki katkıları değiştirmenin asıl önemi, repo geçmişinizi ``Hata, bir dosya eklemeyi unuttum`` veya ``Lanet olsun, son işlemdeki bir yazım hatasını düzelttim`` şeklinde gereksiz katkı mesajlarıyla doldurmadan, son işleminizde küçük iyileştirmeler yapmaktır.</p>
</div>
</td>
</tr>
</table>
</div>
<div class="sect3">
<h3 id="_unstaging">İzleme Alınmış Dosyayı izlemden Çıkarmak</h3>
<div class="paragraph">
<p>Sonraki iki bölümde izlem alanınız ve çalışma dizini değişiklikleriyle nasıl çalışılacağı gösterilmektedir.
İşin güzel yanı, bu iki alanın durumunu tanımlamak için kullandığımız komutun aynı zamanda bu alanlarda yapılan değişiklikleri nasıl geri alacağımızı da bize söylemesidir.
Örneğin, iki dosyayı değiştirdiğinizi ve bunları iki ayrı değişiklik olarak işlemek istediğinizi, ama yanlışlıkla <code>git add *</code> yazıp ikisini birden izleme aldığınızı varsayalım.
İkisinden sadece birini nasıl izlemden çıkarabilirsiniz?
<code>git status</code> komutu size bunu nasıl yapacağınızı zaten hatırlatmaktadır:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git add *
$ git status
On branch master
Changes to be committed:
  (use "git reset HEAD &lt;file&gt;..." to unstage)

    renamed:    README.md -&gt; README
    modified:   CONTRIBUTING.md</code></pre>
</div>
</div>
<div class="paragraph">
<p>``Changes to be committed`` metninin hemen altında, düzenlemeyi kaldırmak için <code>git reset HEAD &lt;file&gt;...</code> kullanın yazıyor.
O halde, <code>CONTRIBUTING.md</code> dosyasını aşamadan çıkarmak için bu yönergeyi kullanalım:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git reset HEAD CONTRIBUTING.md
Unstaged changes after reset:
M	CONTRIBUTING.md
$ git status
On branch master
Changes to be committed:
  (use "git reset HEAD &lt;file&gt;..." to unstage)

    renamed:    README.md -&gt; README

Changes not staged for commit:
  (use "git add &lt;file&gt;..." to update what will be committed)
  (use "git checkout -- &lt;file&gt;..." to discard changes in working directory)

    modified:   CONTRIBUTING.md</code></pre>
</div>
</div>
<div class="paragraph">
<p>Komut biraz garip ama neticede işe yarıyor.
<code>CONTRIBUTING.md</code> dosyası değiştirildi ancak nihai durumda "stage"de (izlemde) değil.</p>
</div>
<div class="admonitionblock note">
<table>
<tr>
<td class="icon">
<div class="title">Not</div>
</td>
<td class="content">
<div class="paragraph">
<p><code>git reset`in tehlikeli bir komut olabileceği doğrudur, özellikle de `--hard</code> bayrağını kullanırsanız.
Ancak yukarıda açıklanan senaryoda çalışma dizininizdeki dosyaya dokunulmaz, dolayısıyla nispeten güvenlidir.</p>
</div>
</td>
</tr>
</table>
</div>
<div class="paragraph">
<p>Şimdilik bu sihirli çağrı, <code>git reset</code> komutu hakkında bilmeniz gereken tek şeydir.
<a href="{{< relurl "book/tr/v2/ch00/_git_reset" >}}">Reset Komutunun Gizemleri</a> bölümünde <code>reset</code>'in ne yaptığı ve çok daha ilginç şeyler yapmak için bunda nasıl ustalaşılacağı hakkında çok daha fazla ayrıntıya gireceğiz.</p>
</div>
</div>
<div class="sect3">
<h3 id="_değiştirilmiş_dosyadaki_değişikliği_geri_alma">Değiştirilmiş Dosyadaki Değişikliği Geri Alma</h3>
<div class="paragraph">
<p><code>CONTRIBUTING.md</code> dosyasındaki değişikliklerinizi saklamak istemediğinizi fark ederseniz ne yaparsınız?
Yaptığınız değişiklikleri kolayca nasıl kaldırabilirsiniz veya en son katkınızdaki (veya başlangıçta kopyaladığınız ya da çalışma dizininize soktuğunuz) haline nasıl geri döndürebilirsiniz?
Neyse ki, <code>git status</code> size bunu nasıl yapacağınızı da söyler.
Son örnek çıktıda, "unstaged" alan şuna benzer:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">Changes not staged for commit:
  (use "git add &lt;file&gt;..." to update what will be committed)
  (use "git checkout -- &lt;file&gt;..." to discard changes in working directory)

    modified:   CONTRIBUTING.md</code></pre>
</div>
</div>
<div class="paragraph">
<p>Yaptığınız değişiklikleri nasıl iptal edeceğiniz oldukça açık bir şekilde anlatmaktadır.
Hadi söyleneni yapalım:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git checkout -- CONTRIBUTING.md
$ git status
On branch master
Changes to be committed:
  (use "git reset HEAD &lt;file&gt;..." to unstage)

    renamed:    README.md -&gt; README</code></pre>
</div>
</div>
<div class="paragraph">
<p>Değişikliklerin geri alındığını görebilirsiniz.</p>
</div>
<div class="admonitionblock important">
<table>
<tr>
<td class="icon">
<div class="title">Önemli</div>
</td>
<td class="content">
<div class="paragraph">
<p><code>git checkout -- &lt;file&gt;</code> komutunun tehlikeli bir komut olduğunu anlamanız çok önemlidir.
Bu dosyada yaptığınız tüm yerel değişiklikler kayboldu!
Git, bu dosyayı en son kaydedilen sürümle değiştirdi.
Kaydedilmemiş yerel değişiklikleri istemediğinizden kesinlikle emin olmadığınız sürece bu komutu asla kullanmayın!</p>
</div>
</td>
</tr>
</table>
</div>
<div class="paragraph">
<p>Bu dosyada yaptığınız değişiklikleri korumak istiyorsanız ancak şimdilik yine de ondan kurtulmanız gerekiyorsa, <a href="{{< relurl "book/tr/v2/ch00/ch03-git-branching" >}}">Git Dalları</a> bölümünde saklama ve dallandırma işlemlerini ele alacağız.
Bu işi yapmanın genellikle daha kullanışlı yolları olduğunu göreceksiniz.</p>
</div>
<div class="paragraph">
<p>Git’te <em>committed</em> durumda olan her şeyin neredeyse her zaman kurtarılabileceğini unutmayın.
Hatta silinen dallardaki katkılar veya <code>--amend</code> komutuyla üzerini yeniden yazılan katkılar bile kurtarılabilir. (veri kurtarma için bkz. &lt;ch10-git-internals#_data_recovery&gt;&gt;).
Ancak, hiç katkı olarak işlemediğiniz bir şeyi tamamen kaybetmeniz de oldukça muhtemeldir.</p>
</div>
</div>
<div id="nav"><a href="{{< previous-section >}}">prev</a> | <a href="{{< next-section >}}">next</a></div>