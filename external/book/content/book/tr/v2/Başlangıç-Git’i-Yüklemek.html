---
### DO NOT EDIT! Generated by script/update-book2.rb
category: book
section: documentation
subsection: book
sidebar: book
book:
  language_code: tr
  chapter:
    title: Başlangıç
    number: 1
  section:
    title: Git’i Yüklemek
    number: 5
    cs_number: '1.5'
    previous: book/tr/v2/Başlangıç-Komut-Satırı
    next: book/tr/v2/Başlangıç-Git’i-İlk-Defa-Kurmak
title: Git - Git’i Yüklemek
url: "/book/tr/v2/Başlangıç-Git’i-Yüklemek.html"
---
<h2 id="_giti_yüklemek">Git’i Yüklemek</h2>
<div class="paragraph">
<p>Git’i kullanmaya başlamadan önce onu bilgisayarınıza kurmuş olmanız gerekmektedir.
Halihazırda yüklenmiş olsa bile son sürüm olup olmadığını kontrol etmek, değilse de son sürüme güncellemek faydalı olacaktır.
İsterseniz paket olarak, isterseniz başka bir kurucuyla ya da kaynak kodunu indirip kendiniz derleyerek Git’i yükleyebilirsiniz.</p>
</div>
<div class="admonitionblock note">
<table>
<tr>
<td class="icon">
<div class="title">Not</div>
</td>
<td class="content">
<div class="paragraph">
<p>Bu kitap Git’in <strong>2.8.0</strong> sürümü temel alınarak yazılmıştır.
Kullanacağımız çoğu kod Git’in en eski sürümlerinde bile çalışacak olsa da, eğer eski sürüm kullanıyorsanız bazıları çalışmayabilir ya da beklenenden daha farklı çalışabilir.
Git geriye dönük uyumluluğu harika bir şekilde koruduğu için 2.0’dan sonraki herhangi bir sürüm sorun çıkarmadan çalışacaktır.</p>
</div>
</td>
</tr>
</table>
</div>
<div class="sect3">
<h3 id="_linuxa_yüklemek">Linux’a Yüklemek</h3>
<div class="paragraph">
<p>
Eğer Git’in temel araçlarını Linux’a paket kurucusu aracılığıyla yüklemek istiyorsanız, bunu sisteminizde bulunan paket yöneticisi aracıyla yapabilirsiniz.
Eğer Fedora (ya da RPM-bazlı dağıtımlarla yakın ilişkili olan herhangi bir sistemi, RHEL ya da CentOS gibi) kullanıyorsanız <code>dnf</code> komutunu kullanabilirsiniz:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ sudo dnf install git-all</code></pre>
</div>
</div>
<div class="paragraph">
<p>Eğer Ubuntu gibi Debian-bazlı bir dağıtım kullanıyorsanız da, <code>apt</code> komutunu kullanabilirsiniz:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ sudo apt install git-all</code></pre>
</div>
</div>
<div class="paragraph">
<p>Daha fazla seçenek istiyorsanız aşağıdaki Git websitesinde birbirinden farklı Unix dağıtımları için nasıl kurulum yapabileceğinizi öğrenebilirsiniz: <a href="https://git-scm.com/download/linux" class="bare">https://git-scm.com/download/linux</a></p>
</div>
</div>
<div class="sect3">
<h3 id="_macosa_yüklemek">macOS’a Yüklemek</h3>
<div class="paragraph">
<p>
Git’i Mac’a yüklemenin birkaç yolu vardır.
En kolay yolu muhtemelen Xcode Komut Satırı Araçlarını yüklemektir.
Mavericks’in (10.9) veya üst sürümünde bunu Terminal’de <code>git</code> komutunu çalıştırarak kolaylıkla yapabilirsiniz.</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git --version</code></pre>
</div>
</div>
<div class="paragraph">
<p>Eğer halihazırda Git’i kurmamışsanız, kurmanızı söyleyecektir.</p>
</div>
<div class="paragraph">
<p>Eğer daha güncel bir sürüm isterseniz, ikili kurucu aracılığıyla yükleyebilirsiniz.
macOS için Git kurucusu Git’in kendi sitesinde yüklemek için halihazırda bulunmaktadır: <a href="https://git-scm.com/download/mac" class="bare">https://git-scm.com/download/mac</a></p>
</div>
<div class="imageblock">
<div class="content">
<img src="{{< relurl "book/tr/v2/images/git-osx-installer.png" >}}" alt="Git macOS yükleyicisi.">
</div>
<div class="title">Görsel 7. Git macOS Yükleyicisi.</div>
</div>
<div class="paragraph">
<p>Ayrıca macOS’a yüklerken GitHub’un bir parçası olacak şekilde de yükleyebilirsiniz.
GUI’deki (Görsel Kullanıcı Arayüzü) Git aracının komut satırı araçlarını yükleme seçeneği de vardır.
macOS için olan GitHub aracını şu siteden indirebilirsiniz: <a href="https://desktop.github.com" class="bare">https://desktop.github.com</a></p>
</div>
</div>
<div class="sect3">
<h3 id="_windowsa_yüklemek">Windows’a Yüklemek</h3>
<div class="paragraph">
<p>Git’i Windows’a yüklemenin de birkaç yolu vardır.
En resmi sürümü Git’in kendi sitesinde bulunmaktadır.
Şu bağlantıya tıklarsanız indirme otomatik olarak başlayacaktır: <a href="https://git-scm.com/download/win" class="bare">https://git-scm.com/download/win</a>
Ama bunun tam olarak Git olmadığını, indirdiğiniz şeyin Windows için Git adlı bir proje olduğunu ve bunun da Git’den farklı olduğunu unutmayın. Daha fazla bilgi için: <a href="https://gitforwindows.org" class="bare">https://gitforwindows.org</a></p>
</div>
<div class="paragraph">
<p>Otomatik bir kurulum için şu bağlantıyı kullanabilirsiniz: <a href="https://chocolatey.org/packages/git">Git Chocolatey package</a>
Chocolatey paketinin topluluk tarafından geliştirildiğini ve denetlendiğini unutmayın.</p>
</div>
<div class="paragraph">
<p>Git’i yüklemenin bir diğer kolay yolu da GitHub Desktop aracılığıyla yüklemektir.
Bahsi geçen kurucu, GUI’nin yanında Git’in komut satırı sürümünü de içerir.
Ayrıca PowerShell ile de epey iyi çalışır ve sağlam kullanıcı bilgilerini ve CRLF ayarlarını hazırlar.
Bunlar hakkında ileride daha çok şey öğreneceğiz ama bunların ihtiyaç duyduğunuz şeyler olduğunu belirtmekte fayda var.
Şu bağlantıdan indirebilirsiniz: <a href="https://desktop.github.com">GitHub Desktop sitesi</a></p>
</div>
</div>
<div class="sect3">
<h3 id="_kaynaktan_yüklemek">Kaynaktan Yüklemek</h3>
<div class="paragraph">
<p>Bazı insanlar Git’i, en güncel sürümü edinebildiğiniz için, bizzat kaynağından yüklemenin daha faydalı olduğunu düşünebilir.
İkili yükleyiciler biraz geriden gelmeye meyillidir ama Git yıllar içinde olgunlaştıkça aradaki fark git gide azaldı.</p>
</div>
<div class="paragraph">
<p>Eğer Git’i kaynağından yüklemek istiyorsanız Git’in bağımlı olduğu şu kütüphanelere sahip olmalısınız: autotools, curl, zlib, openssl, expat ve libiconv.
Örneğin, eğer Fedora gibi <code>dnf</code> kullanılan ya da <code>apt-get</code> gibi Debian-bazlı bir sistem kullanıyorsanız; Git ikililerini kurmak ve derleme yapmak için gereken temel bağımlılıkları yüklemek için aşağıdaki komutlardan birini kullanabilirsiniz:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ sudo dnf install dh-autoreconf curl-devel expat-devel gettext-devel \
  openssl-devel perl-devel zlib-devel
$ sudo apt-get install dh-autoreconf libcurl4-gnutls-dev libexpat1-dev \
  gettext libz-dev libssl-dev</code></pre>
</div>
</div>
<div class="paragraph">
<p>Dokümantasyonu farklı formatlarda (doc, html, info) ekleyebilmek için şu ek bağımlılıklar gereklidir: (Not: RHEL ve RHEL-türevi, yani CentOS ve Scientific Linux gibi dağıtımların kullanıcıları şuradaki <code>docbook2X</code> paketini yüklemek zorundalar: <a href="https://fedoraproject.org/wiki/EPEL#How_can_I_use_these_extra_packages.3F">enable the EPEL repository</a>)</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ sudo dnf install asciidoc xmlto docbook2X
$ sudo apt-get install asciidoc xmlto docbook2x</code></pre>
</div>
</div>
<div class="paragraph">
<p>Eğer Debian-bazlı bir dağıtım kullanıyorsanız (Debian/Ubuntu/Ubuntu-türevleri) ayrıca <code>install-info</code> paketini de yüklemelisiniz:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ sudo apt-get install install-info</code></pre>
</div>
</div>
<div class="paragraph">
<p>Eğer RPM-bazlı bir dağıtım kullanıyorsanız da (Fedora/RHEL/RHEL-türevleri), <code>getopt</code> paketine ihtiyaç duyacaksınız (ki kendisi Debian-bazlı dağıtımlarda kurulu olarak gelir):</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ sudo dnf install getopt
$ sudo apt-get install getopt</code></pre>
</div>
</div>
<div class="paragraph">
<p>Ek olarak, Fedora/RHEL/RHEL-türevleri kullanıyorsanız, çalıştırılabilir dosya isim farklılıkları nedeniyle şu komutu çalıştırmalısınız:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ sudo ln -s /usr/bin/db2x_docbook2texi /usr/bin/docbook2x-texi</code></pre>
</div>
</div>
<div class="paragraph">
<p>Tüm gerekli bağımlılıkları kurduktan sonra, tarball’ın yayınlanmış son sürümünü farklı yerlerden edinebilirsiniz.
Bunu kernel.org sitesinden (<a href="https://www.kernel.org/pub/software/scm/git" class="bare">https://www.kernel.org/pub/software/scm/git</a>) ya da GitHub’un websitesinden (<a href="https://github.com/git/git/releases" class="bare">https://github.com/git/git/releases</a>) edinebilirsiniz.
Genel olarak son sürümün ne olduğu GitHub’ın kendi sayfasında daha nettir ama kernel.org sayfası da indirdiğiniz sürümü doğrulamak için gerekli olan yayınlama imzalarına sahiptir.</p>
</div>
<div class="paragraph">
<p>Ardından, derleyip yükleyin:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ tar -zxf git-2.0.0.tar.gz
$ cd git-2.0.0
$ make configure
$ ./configure --prefix=/usr
$ make all doc info
$ sudo make install install-doc install-html install-info</code></pre>
</div>
</div>
<div class="paragraph">
<p>Tüm bunlar bittikten sonra Git’in güncellemelerini Git’in kendisinden yükleyebilirsiniz:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git clone git://git.kernel.org/pub/scm/git/git.git</code></pre>
</div>
</div>
</div>
<div id="nav"><a href="{{< previous-section >}}">prev</a> | <a href="{{< next-section >}}">next</a></div>