---
### DO NOT EDIT! Generated by script/update-book2.rb
category: book
section: documentation
subsection: book
sidebar: book
book:
  language_code: tr
  chapter:
    title: Dahili Git Ögeleri
    number: 10
  section:
    title: Tesisat ve Döşeme (Plumbing ve Porcelain)
    number: 1
    cs_number: '10.1'
    previous: book/tr/v2/Git-ve-Diğer-Sistemler-Özet
    next: book/tr/v2/Dahili-Git-Ögeleri-Git-Nesneleri
title: Git - Tesisat ve Döşeme (Plumbing ve Porcelain)
url: "/book/tr/v2/Dahili-Git-Ögeleri-Tesisat-ve-Döşeme-Plumbing-ve-Porcelain.html"
---
<p>Bu bölüme çok daha öndeki bir bölümden atlamış olabilir veya kitabın geri kalanını sırayla okuyarak bu noktaya gelmiş olabilirsiniz. Her iki durumda da, bu bölümde Git’in iç işleyişini ve uygulanmasını ele alacağız.
Şunu keşfettik ki bu bilginin anlaşılması, Git’in ne kadar kullanışlı ve güçlü olduğunu kavramak için temel önem taşımaktadır, ancak diğerleri bize bu bilgilerin yeni başlayanlar için kafa karıştırıcı ve gereksiz ölçüde karmaşık olabileceğini savundular. Bu nedenle, bu tartışmayı kitaptaki son bölüm yaptık.
Böylece bu bilgiyi öğrenme sürecinizin erken veya geç aşamalarında okuyabilirsiniz.
Ne zaman okuyacağınıza dair kararı siz vereceksiniz.</p><p>Şimdi burada olduğunuza göre, başlayabiliriz.
İlk olarak, henüz net değilse, Git temel olarak bir içerik adreslenebilir dosya sistemidir ve üzerine yazılmış bir VCS kullanıcı arayüzüne sahiptir.
Bunun ne anlama geldiğini birazdan daha detaylıca öğreneceksiniz.</p><p>Git’in ilk zamanlarında (çoğunlukla v1.5 öncesi), kullanıcı arayüzü bu dosya sistemini vurguladığından; cilalanmış bir VCS yerine, daha karmaşık bir yapıdaydı.
Kullanıcı arayüzü diğer sistemler kadar temiz ve kullanımı kolay hale gelene kadar, Son birkaç yılda, arayüz sürekli olarak geliştirildi.
Ancak, kompleks ve öğrenmesi zor olan erken dönem Git kullanıcı arayüzüne dair bir sterotip hala varlığını sürdürmektedir.</p><p>İçerik adreslenebilir dosya sistem katmanı inanılmaz derecede harika olduğu için, bu bölümde önce bunu ele alacağız; daha sonra, zamanla karşılaşabileceğiniz taşıma mekanizmalarını ve repo bakım görevlerini öğreneceksiniz.</p>
<h2 id="_plumbing_porcelain">Tesisat ve Döşeme (Plumbing ve Porcelain)</h2>
<div class="paragraph">
<p>Bu kitap, <code>checkout</code>, <code>branch</code>, <code>remote</code> gibi yaklaşık 30 alt komutla Git’in nasıl kullanılacağını anlatır.
Ancak, Git başlangıçta tamamen kullanıcı dostu bir sürüm kontrol sistemi olmaktan ziyade bir araç seti olarak tasarlandığı için, düşük seviyeli işler yapan ve UNIX tarzında birbirine zincirlenebilen veya betiklerden çağrılabilen bir dizi alt komut içerir.</p>
</div>
<div class="paragraph">
<p>Bu komutlar genellikle Git’in "tesisat" (plumbing) komutları olarak adlandırılırken, daha kullanıcı dostu komutlar "döşeme" (porcelain) komutları olarak adlandırılır.</p>
</div>
<div class="paragraph">
<p>Şu ana kadar fark etmiş olabileceğiniz gibi, bu kitabın ilk dokuz bölümü neredeyse tamamen "döşeme" komutlarıyla ilgilidir.
Ancak bu bölümde, Git’in iç işleyişine erişim sağladığı ve Git’in birşeyleri nasıl ve neden yaptığını göstermek için, çoğunlukla daha düşük seviyeli "tesisat" komutlarla ilgileneceksiniz.
Bu komutların çoğu, komut satırında manuel olarak kullanılmaktan ziyade, yeni araçlar ve özel betikler için yapı taşları olarak kullanılmak üzere tasarlanmıştır.</p>
</div>
<div class="paragraph">
<p>Yeni veya varolan bir dizinde <code>git init</code> komutunu çalıştırdığınızda, Git <code>.git</code> adında neredeyse herşeyin saklandığı ve manipüle edildiği bir dizin oluşturur.
Reponuzu yedeklemek veya kopyalamak isterseniz, bu tek dizini başka bir yere kopyalamak neredeyse ihtiyacınız olan her şeyi size sağlar.
Bu bölüm temel olarak, bu dizinde görebileceğiniz şeylerle ilgilidir.</p>
</div>
<div class="paragraph">
<p>Yeni başlatılmış bir <code>.git</code> dizini genellikle şöyle görünür:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ ls -F1
config
description
HEAD
hooks/
info/
objects/
refs/</code></pre>
</div>
</div>
<div class="paragraph">
<p>Kullandığınız Git sürümüne bağlı olarak bazı ek içerikler görebilirsiniz, ancak yeni bir <code>git init</code> reposu böyledir (varsayılan olarak gördüğünüz şey budur).
<code>description</code> dosyası yalnızca GitWeb programı tarafından kullanılır, bu yüzden endişelenmeyin.
<code>config</code> dosyası, projenize özgü yapılandırma seçeneklerinizi içerir ve <code>info</code> dizini, bir <code>.gitignore</code> dosyasında izlemek istemediğiniz dışlanan desenler için genel bir dışlama dosyasını .
<code>hooks</code> dizini, istemci veya sunucu tarafı kancalarınızı içerir ve bunlar <a href="{{< relurl "book/tr/v2/ch00/_git_hooks" >}}">Git Kancaları (Hooks)</a> bölümünde detaylı olarak ele alınmaktadır.</p>
</div>
<div class="paragraph">
<p>Bu, dört önemli giriş bırakır: <code>HEAD</code> (henüz oluşturulmamıştır), <code>index</code> dosyaları, <code>objects</code> ve <code>refs</code> dizinleri.
Bunlar Git’in temel parçalarıdır.
<code>objects</code> dizini veritabanınızın tüm içeriğini depolar, <code>refs</code> dizini bu verideki katkı nesnesi işaretçilerini depolar (dallar, etiketler, uzaklar ve daha fazlası), <code>HEAD</code> dosyası şu anda bulunduğunuz dalı gösterir ve <code>index</code> dosyası ise Git’in izlem alanı bilgilerinizi depoladığı yerdir.
Şimdi Git’in nasıl çalıştığını görmek için bu bölümlerin her birine detaylı olarak bakacağız.</p>
</div>
<div id="nav"><a href="{{< previous-section >}}">prev</a> | <a href="{{< next-section >}}">next</a></div>